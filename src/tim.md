---
title: Náš tím
layout: page
metadescpription: Spoznajte ľudí, ktorí stoja za Prirodzene.
permalink: /tim/
metadescription: Kto stojí za projektom Prirodzene?
---
Za projektom Prirodzene stojí tím mladých ľudí, ktorí sú zapálení pre tému sexuálneho vzdelávania a chcú meniť Slovensko k lepšiemu. Náš tím je rozdelený na tri časti.  

## **Práca s textom a preklad**

Kompetencie: jazyková korektúra, preklad rôznych dokumentov a podkladov.  

### Nikoleta Nagyová

Niko má 21 rokov a študuje prekladateľstvo – tlmočníctvo na Filozofickej fakulte Univerzity Komenského. Okrem toho je absolventkou Sokratovho inštitútu a zakladateľkou OZ Prirodzene. Na strednú školu chodila na United World College Maastricht (Holandsko), kde mala možnosť získať skúsenosti s dobrovoľníckymi projektmi. Pochádza zo Sikenice na juhozápade Slovenska zo zmiešanej slovensko-maďarskej rodiny. Okrem Sikenice žila v Budapešti, v Maastrichte a momentálne je v Bratislave. Posledné dva roky sa aktívne venuje seba-vzdelávaniu v oblasti sexuálneho vzdelávania.  

### Silvia Koscová

Sisa má 23 rokov a pochádza z Prievidze. Po anglicky sa učí už odmalička, zmaturovala na bilingválnom gymnáziu v Čadci a momentálne študuje anglistiku na Univerzite Konštantína Filozofa v Nitre. Medzi jej koníčky patrí digitálna ilustrácia, kreatívne písanie a videohry. Taktiež má veľmi rada zvieratká. Aktívne ju zaujímajú témy rovnosti pohlaví, orientácií a menšín. Jej tvorbu môžete sledovať na jej instagramovom účte [@shortsuccubus](https://www.instagram.com/shortsuccubus/){:target="_blank"}.

<div class="text-center">
<img src="/images/Niko-Sisa.jpg" alt='Niko Sisa' class="team-img">
</div>

### Natália Majdišová

Natália má 17 rokov a pochádza z Liptovského Mikuláša. Študuje na bilingválnom anglickom gymnáziu, taktiež v Liptovskom Mikuláši. Aktivizmu sa začala venovať tento rok. Vo svojom voľnom čase sa venuje hlavne powerliftingu, true crime tematike a čítaniu. V budúcnosti by sa chcela vydať cestou kriminológie alebo kriminalistiky. Dôvod, prečo sa zapája do aktivizmu a dobrovoľníctva je, že chce aktívne bojovať proti nevzdelanosti v oblasti sexuálnej výchovy, nerovnosti pohlaví, nespravodlivosti a diskriminácii. Natália je taktiež hrdou feministkou. 

## Grafika a ilustrácie

Kompetencie: tvorba loga, propagačných grafík, vzdelávacích obrázkov a ilustrácií k článkom. 

### Ema Ceglédyová

Ema má 18 rokov, pochádza z Rimavskej Soboty a študuje na Súkromnej škole umeleckého priemyslu filmovej v Košiciach. Venuje sa ilustrácií a počítačovej grafike. Ema je veľmi talentovaná a ochotná pomôcť s čímkoľvek. 

### Sofia Vargas Aguayo

Sofi sa narodili vo Wallmapu, na území Čilskej republiky (Južná Amerika). Zmaturovali v Holandsku na UWC Maastricht v roku 2019. Momentálne študujú Umenie a Vedy na Univerzite Quest Canada (Kanada), pričom sa špecializujú na Vzdelanie a medziodborové oblasti. Ich vášňou je vzdelanie a rozmanitosť tohto sveta. Vo voľnom čase pracujú pre rôzne mimovládne organizácie ako koordinátor/ka rasovej spravodlivosti a vzdelávacieho obsahu. Radi fotia, sledujú videá a venujú sa horolezectvu. Hovoria po anglicky a po španielsky. (Sofi považuje za dôležité aktívne si uvedomovať, že žijú a študujú na pôvodnom území národa Skwxwú7mesh, ktoré mu bolo neprávom a násilne odobrané.) Ich umeleckú tvorbu môžete sledovať aj na ich vlastnom instagramovom profile [@sfvrgsart](https://www.instagram.com/sfvrgs/){:target="_blank"}.  

<div class="text-center">
<img src="/images/Ema-Sofi.jpg" alt='Ema a Sofi' class="team-img">
</div>

### Daniela Bődová

Dada študuje učiteľstvo anglického jazyka a výtvarnej výchovy na Pegagogickej fakulte Univerzity Komenského v Bratislave. Zaujíma ju umenie a vo voľnom čase sa venuje keramike, digitálnej kresbe a maľbe. Pre Prirodzene pomáha s tvorbou grafík a príspevkov na Instagram.

## **Dabing**

Kompetencie: dabing videí od AMAZE do slovenského jazyka.  

### Viktória Vadovičová

Viki má 20 rokov a je z Bratislavy. Vo svojom voľnom čase sa učí taliansky jazyk a chodí von so svojim psíkom. Veľmi rada chodí do divadla a snaží sa nachádzať radosť v každodennom živote. Má rada hudbu a tanec, tancovala vo folklórnom súbore a hrá na klavíri. Pre Viki je život o objavovaní seba samého, okolia a sveta. 

### Pavel Ďurás

Pavel má 21 rokov, pochádza z Rimavskej Soboty a momentálne študuje dejiny a teóriu umenia na Trnavskej univerzite v Trnave. Venuje sa divadlu, občasnej práci v televízií a štúdiu výtvarného umenia a módy.  

<div class="text-center">
<img src="/images/Viki-Pavel.jpg" alt='Viki a Pavel' class="team-img">
</div>