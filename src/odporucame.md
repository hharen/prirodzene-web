---
title: Odporúčame
layout: page
permalink: /odporucame/
---
## Pre dospelých ľudí

### **Webové stránky**

#### [Planned Parenthood](https://www.plannedparenthood.org/){:target="_blank"}

Planned Parenthood sprostredkováva zdravotnú starostlivosť, vzdelávanie v oblasti sexuálnej výchovy a pomoc organizáciám po celom svete. Na ich stránke môžete nájsť informácie z oblasti sexuálneho vzdelávania ako pre dospelých a dospievajúcich ľudí, tak aj pre rodičov a pedagógov/ičky. Okrem toho tu nájdete aj množstvo užitočných zdrojov pre účely ďalšieho vzdelávania.  

#### [SexInfo Online](https://sexinfoonline.com/){:target="_blank"}

SexInfo Online je nezisková organizácia zameraná na poskytovanie komplexných informácií z oblasti ľudskej sexuality. Ich webová stránka je digitálny archív obsahujúci stovky odborných článkov o rôznych témach sexuálnej výchovy.  

#### [Clue Encyclopedia](https://helloclue.com/articles){:target="_blank"}

Clue je aplikácia, ktorá pomáha ľuďom s vulvami sledovať svoj menštruačný cyklus, kontrolovať hormonálnu antikoncepciu a tehotenstvo. Ich Clue Encyclopedia je online prierezová encyklopédia sexuálneho vzdelávania. Nájdete tu stovky článkov na rôzne témy, rozhovory aj praktické rady

#### [RespectAbility](https://www.respectability.org/resources/sexual-education-resources/){:target="_blank"}

RespectAbility je nezisková organizácia, ktorá spolupracuje s mnohými odborníkmi/čkami, s neziskovými a náboženskými organizáciami, s filantropmi a so zábavnými a spravodajskými médiami v boji proti stigmám voči zdravotne postihnutým ľuďom. Na ich stránke okrem iného nájdete aj množstvo zdrojov z oblasti sexuálneho vzdelávania pre zdravotne postihnutých ľudí a ich rodiny.  

#### [Bedsider](https://www.bedsider.org/){:target="_blank"}

Bedsider je online sieť na podporu používania antikoncepčných metód pre ľudí s vulvou vo veku 18 až 29 rokov. Bedsider prevádzkuje organizácia Power to Decide, kampaň zameraná na prevenciu neplánovaného tehotenstva. Ich cieľom je zabezpečiť, aby mal každý mladý človek právo rozhodnúť sa, či, kedy a za akých okolností chce otehotnieť. Zároveň poskytuje potrebné vedomosti a schopnosti nevyhnutné pre ľudí, ktorí chcú robiť uvedomelé rozhodnutia.  

<br>

Na **[stránke Comfortable in my skin](https://www.comfortableinmyskin.com.au/blog/flip-through-my-flaps)** nájdete fotografie rôznorodých vuliev z projektu Flip Through My Flap. Kresby rôznorodých genitálií a tiel nájdete na [The Vulva Gallery](https://www.thevulvagallery.com/) a [Vielma](https://www.instagram.com/vielma.art/).

<br>

### **Knihy**

#### [Sex-Ed: A Guide for Adults - Ruby Rare](https://www.goodreads.com/book/show/55301696-sex-ed)

Kniha napísaná odborníčkou v oblasti sexuológie, Ruby Rare, sa zaoberá dôležitými informáciami, ktoré vás v škole nenaučili. Pokrýva všetko od sexuálnych orgánov (vrátane mozgu!), cez komunikáciu s partnermi/kami, až po tie komplikovanejšie záležitosti - všetky druhy sexu, orgazmus, bozkávanie, pomôcky, atď. Milé ilustrácie, nenútený štýl písania a osobnosť autorky robia z tejto knihy dokonalého sprievodcu ľudskou sexualitou pre dospelých ľudí.   

#### [Come as You Are: The Surprising New Science that Will Transform Your Sex Life - Emily Nagoski](https://www.goodreads.com/book/show/22609341-come-as-you-are?from_search=true&from_srp=true&qid=Y3LfBTcVV4&rank=1)

Come as You Are sa zaoberá primárne skúmaním toho, prečo a ako funguje sexualita u ľudí s vulvou. Normalizuje ich anatómiu, ich reakčné mechanizmy a poukazuje na to, že každý človek je jedinečný v tom, ako svoju sexualitu prejavuje. Taktiež sa zaoberá pozitívnym vnímaním vlastného tela a vnútornými a vonkajšími faktormi, ktoré ovplyvňujú sexuálny život ľudí s vulvou.  

#### [The Vagina Bible - Dr. Jen Gunter](https://www.goodreads.com/book/show/43232971-the-vagina-bible?from_search=true&from_srp=true&qid=YeeE6WC35U&rank=1)

Cieľom knihy The Vagina Bible je bojovať proti prúdu dezinformácií týkajúcich sa ženskej sexuality, ktorým sme každodenne obklopení. Táto kniha je určená pre každého človeka, ktorý chce vedieť, ako si správne zaviesť tampón, ako sa vyhnúť PPI, čo robiť, ak pociťuje bolesť pri pohlavnom styku a podobne. Je to jednoducho kompletná príručka všetkého, čo sa týka fungovania vagíny a vulvy.  

#### [The Penis Book - Aaron Spitz, M.D.](https://www.goodreads.com/book/show/36253336-the-penis-book?ac=1&from_search=true&qid=kmloZY7SRw&rank=1)

Doktor medicíny Aaron Spitz prináša v The Penis Book odpovede na všetky otázky spojené s penisom. Kniha slúži ako komplexná príručka vo všetkom, čo sa týka starostlivosti o penis - od základnej starostlivosti, cez odporúčanú stravu rastlinného pôvodu, až po cviky pre optimálne zdravie. The Penis Book je písaná nenáročným štýlom a obsahuje mnoho slovných hračiek, ale tiež kopu nových a užitočných informácií.  

#### [The Wonder Down Under - Nina Brochmann a Ellen Stokken Dahl](https://www.goodreads.com/book/show/37934484-the-wonder-down-under?ac=1&from_search=true&qid=eLiRWYKoVa&rank=1)

The Wonder Down Under vám vysvetlí všetko od základov až po komplexné fungovanie vagíny. Dozviete sa odpovede na otázky ako napríklad: Ako funguje klitoris? Čo sa deje s hormónmi počas menštruácie? Existuje vaginálny orgazmus? a mnohé ďalšie. Táto kniha vysvetľuje, ako funguje hormonálna antikoncepcia, vyvracia množstvo mýtov a dezinformácií spojených s anatómiou vagíny a vulvy a je určená pre ľudí všetkých pohlaví, ktorí sa niekedy v živote stretli s vulvou.  

<br>

### **Videá**

#### [Sex, Etc. University](http://sexetcuniversity.org/)

Cieľom Sex, Etc. University je vytvoriť príjemné prostredie akceptujúce všetkých ľudí, bez ohľadu na vek, farbu pleti, orientáciu, pohlavie a podobne. Bez ohľadu na to, či ste alebo nie ste dobre informovaní v oblasti sexuálneho zdravia, Sex, Etc. University vám poskytne odpovede na všetky možné otázky z oblasti sexuológie. Úprimným spôsobom a bez odsudzovania informuje o témach týkajúcich sa vzťahov, súhlasu, orientácie, pohlavia atď.  

#### [Rewire News Group - You Deserve Good Sex](https://www.youtube.com/channel/UC1AVtbGS9tJiTTHclBAsj3w)

Rewire News Group je nezisková organizácia zameraná na inkluzívne, pozitívne a férové sexuálne vzdelávanie. V popredí organizácie sú najmä ľudia inej než bielej farby pleti a/alebo LGBTQ+ orientácie. You Deserve Good Sex je ich séria videí na YouTube uvádzaná odborníčkou Cassandrou Corrado určených na tipy pre lepší a zdravší sex. Rozoberá témy ako čistenie erotických pomôcok, análny sex, správna komunikácia medzi partnermi atď.  

#### [OMGyes](https://www.omgyes.com/)

OMGyes je webová stránka a séria videí rozoberajúca “záhadu” sexuálneho potešenia ľudí s vulvou. Snaží sa detabuizovať informácie týkajúce sa anatómie, uspokojenia, telesných funkcií a potešenia a poskytuje užitočné a aj zábavné rady a fakty z oblasti sexuálneho pôžitku. Vedeli ste, že penilno-vaginálna penetrácia vo väčšine prípadov na orgazmus nestačí? O tomto a aj mnohých ďalších “Hollywoodskych mýtoch” sa dozviete na OMGyes. OMGyes je platená platforma ale recenzie hovoria, že jej cena zodpovedá kvalite obsahu.   

#### [Sex School Hub](https://www.sexschoolhub.com/age-gate/null)

Sex School Hub je webová stránka ponúkajúca všemožné druhy videí pre ľudí ochotných sa sexuálne vzdelávať od základných vecí ako súhlas, cez rôzne “návody” a demá o BDSM, squirtingu, porne atď., až po samotné pornografické videá. Snaží sa destigmatizovať pornografiu ako škodlivú a zahanbujúcu a namiesto toho ju predstavuje ako niečo normálne a prinášajúce radosť. SexSchool verí, že sexuálne vzdelávanie by malo byť otvorené a zrozumiteľné, prístupné a dôveryhodné. Stránka obsahuje explicitný materiál, preto je prístupná len pre ľudí starších ako 18 rokov.   

#### [Nadine Thornhill - Smart. Simple. Sex Ed.](https://www.youtube.com/channel/UCJqQvHjzDtjLEu9IjpUh68Q)

Videá od sexuologičky Nadine Thornhill poskytujú komplexné a ľahko zrozumiteľné informácie týkajúce sa najmä detskej a adolescentnej sexuality. Pokrýva témy ako napríklad prvá menštruácia, bolestivý pohlavný styk, výtok z vagíny, puberta a podobne. Takisto však robí recenzie na rôzne knihy či seriály týkajúce sa sexuálneho vzdelávania a mnohé z jej videá sú veľmi užitočné aj pre dospelých ľudí.  

<br>

### **Podcasty**

#### [6 Minute Sex-Ed](https://teaandintimacy.com/)

Tento podcast vytvorila odborníčka na sexuálne zdravie a vzdelávanie Kim Cavill za účelom zlepšiť informovanosť ľudí o témach z oblasti sexuálnej výchovy. Komplexné sexuálne vzdelávanie by podľa nej malo byť verejne prístupné, pravdivé a zrozumiteľné. 6 Minute Sex Ed sa venuje témam ako mokré sny, asexualita, potraty a mnohé ďalšie témy, ktoré sú často spoločnosťou tabuizované. Podcast je vhodný nielen pre jednotlivcov, ale aj pre rodiny, ktoré hľadajú spôsob, ako svojim deťom zrozumiteľne vysvetliť témy týkajúce sa sexuálneho zdravia.  

#### [Sex With Emily](https://sexwithemily.com/)

Dr. Emily Morse, odborníčka v oblasti ľudskej sexuality, sa vo svojom podcaste venuje destigmatizácii hovorenia o sexe a uspokojení. Sex With Emily rozoberá témy ako meniaca sa veľkosť penisu pri sexe, produkty, ktoré nenarúšajú pH pošvy, či to, aké rozdielne druhy lubrikantov existujú a ktoré sú pre nás vhodné. Podcast už od roku 2005 pomáha ľuďom cítiť sa príjemne vo vlastnom tele, hovoriť o sexe otvorene a rozoznať dezinformácie v oblasti sexuálneho vzdelávania.  

#### [VagEsteem](https://vagesteem.com/)

VagEsteem je spojením slov “vagina” a “self-esteem”, teda vagína a sebavedomie, a znamená zvyšovanie sebavedomia u ľudí s vulvou, v dôsledku čoho sa zvyšuje aj ich uspokojenie v sexuálnom živote. Tento podcast sa usiluje ľudí učiť, ako viesť otvorené a úprimné konverzácie o sexe, láske, vzťahoch a všetkými vecami s tým súvisiacimi. VagEsteem využíva humor, inkluzívnosť a poskytuje bezpečné miesto bez odsudzovania či strašenia.  

#### [Speaking of Sex](https://www.pleasuremechanics.com/speaking-of-sex-podcast/)

Podcast od Pleasure Mechanics, odborníčky na sexuálne vzdelávanie, sa venuje zlepšovaniu povedomia ľudí o všetkých stránkach ľudskej sexuality prostredníctvom otvorenej a úprimnej konverzácie v oblastiach uspokojenia, potešenia a vzťahov. Poslucháč/ka sa v každej epizóde dozvie niečo nové a odnesie si so sebou poznatky a zručnosti na zlepšenie vlastného pôžitku, ale aj pôžitku svojho partnera/svojej partnerky.   

<br>

### **Profily na Instagrame**

#### [Talk Peach](https://www.instagram.com/talk_peach/)

Tash Crosby, zakladateľka Talk Peach sa rozhodla založiť stránku a účet za účelom informovania o často prehliadaných príznakoch rakoviny (napr. krčka maternice) a povzbudenia ľudí s vulvou, aby sa starali o svoje zdravie. Cieľmi Talk Peach je vzdelávanie a šírenie povedomia o druhoch gynekologickej rakoviny, ranných aj neskorších príznakoch, diagnóze a podobne. Poskytuje podporu pre tých ľudí, ktorým bola rakovina diagnostikovaná a pomáha im sa s ňou ľahšie vyrovnať.  

#### [Medicsonthegram](https://www.instagram.com/medicsonthegram/)

Tento instagramový účet založili dve lekárske odborníčky Dr. Osamwonyi a Dr. Naganathan za účelom informovať ľudí o zdravotných problémoch a ich príznakoch, a to najmä takých, ktoré sú často prehliadané alebo zľahčované. Medicsonthegram veria, že šírenie takýchto informácií nielen pomôže ľuďom “vybojovať si” správnu diagnózu, ale aj zvýšiť si sebavedomie a zlepšiť starostlivosť o vlastné telo.  

#### [Womxn Wonders](https://www.instagram.com/womxnwonders/)

Womxn Wonders sa snaží vzdelávať a zvyšovať povedomie o zázrakoch vlastného tela a tým napomáha prevziať kontrolu nad vlastným sexuálnym a reprodukčným zdravím. Zaoberá sa taktiež bežnými problémami spojenými s biologicky ženským reprodukčným systémom, ako napríklad sex, plodnosť, menopauza atď.  

#### [SexELDucation](https://www.instagram.com/sexelducation/)

SexELDucation je vzdelávacia platforma, ktorá sa usiluje redefinovať rozprávanie o pohlavne prenosných infekciách (PPI) a vzťahoch. Zahŕňa všetko od prvej pozitívnej PPI diagnózy, cez partnerské vzťahy ovplyvnené PPI, až po destigmatizáciu tejto témy. Zakladateľka Emily L. Depasse je odborníčkou v oblastiach sexuológie a vzťahov a prostredníctvom tohto účtu sa snaží informovať o vplyvoch PPI na každodenný život, ale aj o iných témach, napr. zdravých vzťahoch, interrupciách a podobne.

#### [Comfortable In My Skin](https://www.instagram.com/comfortableinmyskin_/)

Instagramový účet Comfortable In My Skin založila mladá žena Ellie Sedgwick, keď sa dozvedela, že labioplastika je v súčasnosti najrozšírenejším chirurgickým zákrokom, ktorý podstupujú ľudia s vulvou po celom svete. Účet však nielen informuje o tom, aká je a aká nie je normálna vulva (spoiler - všetky sú normálne) ale taktiež zábavnou formou a často s využitím “memečiek” hovorí o rôznych ďalších témach z oblasti sexuálneho zdravia, napr. masturbácia, menštruácia, HPV atď. Okrem toho tu ľudia zdieľajú svoje zážitky a skúsenosti s rôznymi vecami z oblasti ľudskej sexuality, diskutujú, podporujú sa a vzájomne si pomáhajú nájsť odpovede.   

<br>

## **Pre ľudí, ktorí sú v kontakte s deťmi**

### [Sexpositive Families](https://sexpositivefamilies.com/)

Sexpositive Families je organizácia, ktoré poskytuje vzdelanie a zdroje, ktoré pomáhajú rodinám a starostlivých dospelým ľuďom vychovávať zdravé a spokojné deti. Na ich stránke nájdete nekonečné množstvo článkov aj zdrojov na videá, knihy, podcasty a organizácie. Sexpositive families web by mal byť v základnej výbave každého rodiča, ktorí si praje, aby bolo jeho dieťa zdravé a schopné rozumne sa rozhodovať o svojom tele, komunikovať svoje potreby a osobné hranice a rešpektovať svoje okolie.  

### [SexEdRescue](https://sexedrescue.com/)

SexEdRescue je platforma pre rodičov, ktorí chcú svojim deťom poskytnúť pravdivú a úprimnú sexuálnu výchovu. Nájdete tu veku-primerané odpovede na otázky vašich detí o sexe, aj rady a návody na začatie prirodzených rozhovorov s vašimi deťmi. A to všetko s vedomím, že uspokojujete zvedavosť svojho dieťaťa a pomáhate mu zorientovať sa v informáciách o sexe, ktoré sa k nemu dostávajú.  

### [Sex Positive Talks to Have With Kids](https://sexpositivefamilies.com/book/)

Táto kniha od Sexpositive families je najpredávanejší komplexný sprievodca, ktorý pomáha rodičom a ľuďom, ktorí sa starajú o deti, vytvoriť si s nimi také puto, vďaka ktorému sa z detí stavajú informovaní mladí ľudia, ktorí sa cítia bezpečnejšie a sebaistejšie. Kniha vás prevedie 150 konverzáciami, aktivitami a cvičeniami zameranými na sebareflexiu, ktoré môžete začať implementovať v každom veku a fáze dospievania. V knihe nájdete témy ako: telá, pocity, bezpečný a nebezpečný dotyk, súhlas, vzťahy, menštruácia, potešenie, pornografia, pohlavie a rod, sex a sexualita a ďalšie  

### [Rights, Respect, Responsibility is: sex education curriculum](https://3rs.org/3rs-curriculum/)

Rights, Respect, Responsibility (3Rs) sú učebné osnovy sexuálnej výchovy, ktoré zodpovedajú štandardom sexuálnej výchovy a obsahujú praktické informácie týkajúce sa sexuality, ako aj špecifické zručnosti potrebné na osvojenie si zdravého správania. Organizácia Advocates For Youth is vytvorila pre rodičov aj pedagógov/ičky, ktorí chcú deťom vo svojom okolí poskytnúť komplexnú sexuálnu výchovu (KSV). 3Rs odrážajú zásady teórie sociálneho učenia, sociálno- kognitívnej teórie a sociálno-ekologického modelu prevencie. 3Rs sú dostupné online úplne zdarma.  

### [AMAZE Podcasty](https://podcast.amaze.org/)

[](https://podcast.amaze.org/)AMAZE Podcasty je bezplatný vzdelávací zdroj, ktorý pomáha rodinám naučiť sa rozprávať sa o sexe, zdraví, vzťahoch a dospievaní otvorene, úprimne a prirodzene. AMAZE Podcasty sú krátke ale výstižné a ich cieľom je naučiť rodičov, ako sa stať pre dieťa dôveryhodným dospelým človekom, ktorého sa deti nemusia báť pýtať sa zdanlivo trápne či chúlostivé otázky.  

### [The Talk](https://thetalkthepodcast.com/about)

Jeremy Yaddaw, otec dvoch maloletých detí, sa v epizódach podcastu The Talk snaží zlepšiť otvorenosť komunikácie medzi rodičmi a deťmi v oblasti tabuizovaných tém ako ľudské telo, sex, smrť a podobne. Jeremy tvrdí, že keďže deti sú od prírody zvedavé, je povinnosťou rodičov s nimi úprimne hovoriť a odpovedať im na otázky, namiesto odkladania ich, kým budú staršie. Podcast The Talk sa preto snaží budovať otvorenosť, rovnocennosť a dôveru medzi rodičmi a deťmi. Zaoberá sa témami ako napríklad telesná anatómia, neverbálna komunikácia, spektrum pohlaví atď.  

### [6 Minute Sex-Ed](https://teaandintimacy.com/)

Tento podcast vytvorila odborníčka na sexuálne zdravie a vzdelávanie Kim Cavill za účelom zlepšiť informovanosť ľudí o témach z oblasti sexuálnej výchovy. Komplexné sexuálne vzdelávanie by podľa nej malo byť verejne prístupné, pravdivé a zrozumiteľné. 6 Minute Sex Ed sa venuje témam ako mokré sny, asexualita, potraty a mnohé ďalšie témy, ktoré sú často spoločnosťou tabuizované. Podcast je vhodný nielen pre jednotlivcov, ale aj pre rodiny, ktoré hľadajú spôsob, ako svojim deťom zrozumiteľne vysvetliť témy týkajúce sa sexuálneho zdravia.

### [Amaze Junior](https://amaze.org/jr/)

Amaze Jr. je séria videí od Amaze určená pre ešte mladšie deti vo veku 4-9 rokov a ich rodičov. Keďže najmladšie deti sú od prírody najzvedavšie, Amaze Jr. sa snaží poskytnúť im a ich rodičom veku primerané spôsoby, akými možno hovoriť o občas komplikovaných témach, napríklad odkiaľ pochádzajú deti alebo problematika pohlaví.

<br>

## Pre deti a mládež

### **Knihy**

#### [Let’s talk about it: The Teen’s Guide to Sex, Relationships, and Being a Human](https://www.goodreads.com/book/show/54643420-let-s-talk-about-it?from_search=true&from_srp=true&qid=UfpE9kIGGo&rank=1)

Ilustrovaná kniha Let’s Talk About It poskytuje odpovede na všetky možné otázky, ktoré môžu dospievajúci ľudia mať o samých sebe, svojom tele a svojej identite. Zaoberá sa vzťahmi, rodovými identitami a orientáciami, anatómiou, bezpečným sexom, odmietnutím a ďalšími podobnými témami.  

#### [Can We Talk About Consent?](https://www.goodreads.com/book/show/53398875-can-we-talk-about-consent?from_search=true&from_srp=true&qid=TlSPbhztN1&rank=1)

Can We Talk About Consent? sa zaoberá najmä témou súhlasu. Ozrejmuje aspekty zdravého vzťahu samého k sebe, ale aj k iným. Čitatelia/ky sa dozvedia, ako nám súhlas pomáha zvýšiť si sebavedomie, ako sa rozhodovať, ako povedať nie a ako rešpektovať seba aj jeden druhého.  

#### [Vaginas and Period 101: A POP-UP BOOK](https://www.goodreads.com/book/show/52289874-vaginas-and-periods-101?from_search=true&from_srp=true&qid=VIYyKAOdCn&rank=1)

Vaginas and Period 101 je priestorové leporelo, ktoré farebne a zábavne spracováva, ako už z názvu vyplýva, vagíny a menštruáciu. Knižka zámerne používa neutrálne zámená a obsahuje ilustrácie nebinárnych ľudí. Normalizuje anatómiu a menštruáciu, približuje možnosti menštruačných produktov a snaží sa pomôcť deťom, aby sa vo svojom tele cítili príjemne.

#### [Sex is a Funny Word: A Book about Bodies, Feelings, and YOU](https://www.goodreads.com/book/show/22889878-sex-is-a-funny-word?from_search=true&from_srp=true&qid=jJKpfmjF7P&rank=1)

Komiksovo spracovaná knižka Sex is a Funny Word je venovaná najmä deťom od 8 do 10 rokov a zaoberá sa pohlavím, orientáciou a rešpektom k vlastnému telu. Hravou formou poskytuje informácie týkajúce sa anatómie, zamilovanosti, masturbácie, puberty a mnohých ďalších vecí spojených s dospievaním.  

#### [Consent (for Kids!): Boundaries, Respect, and Being in Charge of YOU](https://www.goodreads.com/book/show/45730904-consent-for-kids?from_search=true&from_srp=true&qid=h8mP1yJDvx&rank=1)

Ilustrovaná príručka Consent (for Kids!) zrozumiteľne objasňuje súhlas, telesnú autonómiu a rešpekt k sebe aj ostatným. Čitateľ/ka sa v tejto šikovnej knihe dozvie, ako si stanoviť hranice, ako rešpektovať svoje okolie, čo robiť, keď sa v nejakej situácii cíti nepríjemne a množstvo iných vecí. Poskytuje deťom podporu a spôsob, akým si zlepšovať svoj vzťah k sebe a svojmu okoliu prostredníctvom súhlasu.  

<br>

### **Videá**

#### [Amaze](https://amaze.org/)

Amaze predstavuje svet, v ktorom sa deti a dospievajúci ľudia môžu cítiť bezpečne vo vlastnom tele. Uznáva telesný a sexuálny vývin mladých ľudí ako normálnu stránku života každého človeka, poskytuje podporu a informácie v oblasti puberty, dospievania, vzťahov, orientácií, sexu, atď. Profesionálne a veku primerané krátke videá často humornou formou objasňujú témy z oblasti dospievania a sebarozvoja.  

#### [Every Body Curious](https://everybodycurious.com/)

Every Body Curious je náučná a zábavná YouTube relácia pre deti vo veku 9-12 rokov. Zaoberá sa sexualitou a zdravými vzťahmi. Prostredníctvom autentického zdvorilého dialógu a zaujímavých aktivít sprevádza deti jednotlivými témami. Učí ich pochopiť lásku, zdravé vzťahy a súhlas a snaží sa namiesto dramatizovania normalizovať sexuálne vzdelávanie.  

#### [Kikis with Louie](https://www.youtube.com/channel/UCPxJdFQlbr-jBLWORwqDqfA)

Kikis with Louie je séria videí na YouTube obsahujúca úprimné, pravdivé a detailné rozhovory a informácie o výzvach a prekážkach, s ktorými sa v dnešnej dobe stretáva queer populácia. Približuje problematiku vzťahov, zdravia, sexuality, kultúry a ďalších vecí s tým spojených. Séria normalizuje pôvodne stigmatizované témy, ako zdravé vzťahy, HIV, PPI atď. V epizódach je množstvo rozhovorov s LGBTQ+ celebritami, športovcami/kyňami, umelcami/kyňami a mnohými inými.  

#### [How To Tell Your Child](https://howtotellyourchild.com/videos/)

HowToTellYourChild je online platforma určená pre deti a ich rodičov, zaoberajúca sa témami puberty, sexuálneho vzdelávania, ale aj sexuálneho násilia páchaného na deťoch. Na YouTube poskytuje videá v rôznych cudzích jazykoch a snaží sa bez strachu alebo nejasností vysvetľovať problematiku spojenú s dospievaním.  

#### [Amaze Junior](https://amaze.org/jr/)

Amaze Jr. je séria videí od Amaze určená pre ešte mladšie deti vo veku 4-9 rokov a ich rodičov. Keďže najmladšie deti sú od prírody najzvedavšie, Amaze Jr. sa snaží poskytnúť im a ich rodičom veku primerané spôsoby, akými možno hovoriť o občas komplikovaných témach, napríklad odkiaľ pochádzajú deti alebo problematika pohlaví.  

<br>

### Webové stránky 

#### [Scarleteen](https://www.scarleteen.com/)

Scarleteen poskytuje komplexné a užitočné informácie o vzťahoch a sexe určené najmä pre tínedžerov/ky a dospievajúcich. Na stránke možno nájsť články, príručky, či odpovede na často vyhľadávané otázky. Návštevníci/čky webu môžu tiež pokladať vlastné otázky, na ktoré potom odpovedá kolektív Scarleteen alebo dobrovoľníci. Taktiež je možné s nimi komunikovať prostredníctvom SMS správ alebo online chatu. Na stránke nájdete aj odkazy na ďalšie služby ako PPI testovanie, psychické poradenstvo, podporu pre LGBTQ+ osoby a podobne.

#### [Sex, Etc.](https://sexetc.org/)

Sex, Etc. je stránka určená primárne pre dospievajúcich ľudí vo veku od 13 do 19 rokov a jej cieľom je poskytovať zdroje a informácie z oblastí sexuality, vzťahov, PPI, sexuálnej orientácie, a mnohých ďalších. Súčasťou webu sú pravdivé príbehy zo života tínedžerov po celom svete, fóra, na ktorých môžu návštevníci/návštevníčky diskutovať na rôzne témy, slovník obsahujúci takmer 400 bežne používaných ale aj menej známych pojmov a takisto aj zdroje pre rodičov či opatrovateľov/opatrovateľky.

#### [Birds & Bees & Kids](https://birdsandbeesandkids.com/)

Stránku založila Amy Lang už v roku 2006. Jej cieľom bolo vytvoriť súhrn užitočných zdrojov, ktoré budú pomáhať rodičom a ich deťom otvorene a bez ostychu hovoriť o dospievaní, puberte, sexe, atď. Birds & Bees & Kids slúži na pomoc deťom a dospievajúcim cítiť sa sebavedomo vo svojej koži, byť vzdelanými v informovanými v oblasti vzťahov, lásky a sexu a vedieť rozlíšiť pravdivé informácie od nepravdivých. Web tiež slúži ako pomôcka pre rodičov alebo opatrovateľov/opatrovateľky, ktorí sa cítia neisto a nevedia, kedy je ten správny čas začať s deťmi hovoriť o sexualite.

#### [Advocates for Youth](https://www.advocatesforyouth.org/)

Nezisková organizácia Advocates for Youth slúži ako zdroj podpory a informácií pre mladých a dospievajúcich ľudí, aby dokázali robiť správne a zodpovedné rozhodnutia týkajúce sa vlastnej sexuality. Advocates veria, že mladí ľudia majú právo na prístup ku kompletným a pravdivým informáciám, na rešpekt a úctu zo strany vychovávateľov/liek a vzdelávacích organizácií a na zodpovednosť za vlastné telo a vlastné sexuálne zdravie. Organizácia taktiež aktívne bojuje proti homofóbii a transfóbii mierenej najmä na mladých ľudí.

#### [Queer Kid Stuff](http://queerkidstuff.com/)

Cieľom Queer Kid Stuff je poskytovať potrebné a pravdivé informácie najmä z oblasti LGBTQ+ a to hlavne pre deti vo veku od 3 do 7 rokov. Tieto informácie sú poskytované otvoreným a zábavným spôsobom prostredníctvom podcastov a videoblogov (vlogov) a slúžia nielen pre deti, ale aj pre ich rodičov alebo opatrovateľov/opatrovateľky, ako sprievodca, ktorý vysvetľuje, ako s deťmi hovoriť o témach LGBTQ+ problematiky, sexuality, pohlavia, súhlasu atď. Záležitosti spojené s LGBTQ+ sú často vysvetľované s použitím hračiek alebo stop-motion animácie a teda sú mimoriadne prístupné pre deti.