---
title: Partnerské spoločnosti
layout: page
metadescpription: V rámci projektu Prirodzene spolupracujeme s nasledujúcimi spoločnosťami.
permalink: /partnerske-spolocnosti/
---
## **Sokratov inštitút**

Sokratov inštitút vznikol z presvedčenia, že vzdelávať sa dá prakticky a pre reálny život. Vzdelaní, rozhľadení a nadšení ľudia dokážu meniť svoje obce a mestá. Sokratov inštitút organizuje ročný praktický vzdelávací program pre študentov a absolventov vysokých škôl rôznych odborov. Svojich študentov a absolventov sieťuje a vedie k sociálnemu líderstvu, aby sa stali vzorom a hybnou silou pre zmeny na Slovensku. Pre širokú verejnosť vydáva vzdelávacie publikácie, videá a organizuje verejné prednášky, diskusie a festival Showcrates.

[www.sokratovinstitut.sk](https://www.sokratovinstitut.sk/){:target="_blank"}    

## **Spoločnosť pre plánované rodičovstvo**

Spoločnosť pre plánované rodičovstvo (SPPR) je mimovládna, nezisková organizácia, ktorej poslaním je od jej vzniku v roku 1991 podporovať zodpovedné a kultivované sexuálne správanie mužov a žien, a obhajovať základné ľudské práva v oblasti sexuálneho a reprodukčného zdravia. SPPR je plnoprávnym členom Medzinárodnej federácie pre plánované rodičovstvo ([International Planned Parenthood Federation – IPPF](https://www.ippf.org/)) so sídlom v Londýne.  

[www.rodicovstvo.wordpress.com](https://rodicovstvo.wordpress.com/){:target="_blank"}  

## **AMAZE**

Amaze spolupracuje s medzinárodnou neziskovou organizáciou [Advocates for Youth](https://www.advocatesforyouth.org/) a s organizáciami a iniciatívami [Answer](https://answer.rutgers.edu/) a [YTH (Youth+Tech+Health)](https://yth.org/). Amaze poskytuje tínedžerom po celom svete odbornú, veku primeranú, utvrdzujúcu a úprimnú sexuálnu výchovu vo forme krátkych, výstižných a atraktívnych videí s milými animáciami.  

[www.amaze.org](https://amaze.org/){:target="_blank"}  

## **International Papillomavirus Society (IPVS)**

IPVS slúži ako organizačná štruktúra pre odborníkov a odborníčky v oblasti biomedicínskej vedy, lekárstva a ďalších poskytovateľov zdravotnej starostlivosti zaoberajúcich sa výskumom ľudských a zvieracích papilomavírusov a ich pridružených ochorení. IPVS podporuje medzinárodné zdieľanie myšlienok, poznatkov a výskumných materiálov medzi odborníkmi a odborníčkami po celom svete, usiluje sa byť hybnou silou výskumu a podporuje využitie výsledkov výskumu v klinickej praxi a v tvorbe politík verejného zdravotníctva.  

[www.ipvsoc.org](https://ipvsoc.org/){:target="_blank"}