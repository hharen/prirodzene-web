---
title: Občianske združenie Prirodzene
layout: page
permalink: /oz-prirodzene/
metadescription: "Občianske združenie Prirodzene: údaje, 2 % z daní, ciele združenia."
---
## Občianske združenie Prirodzene

<br>

### **2 % z daní pre OZ Prirodzene**

Chcete prispieť k tomu, aby bolo viac vzdelávacích materiálov z oblasti sexuálneho vzdelávania dostupných v slovenčine? **Môžete! Poukážte 2 % zo svojich daní OZ Prirodzene.**

V roku 2022 sa chystáme dabovať desiatky nových [vzdelávacích videí pre mládež](https://amaze.org/slovak/){:target="_blank"}, pokračovať v osvete prostredníctvom [sociálnych sietí](https://www.instagram.com/prirodzeneweb/){:target="_blank"}, písať nové [články](https://www.prirodzeneweb.sk/clanky/){:target="_blank"}, či organizovať a zúčastňovať sa [osvetových](https://www.instagram.com/p/CW7xwenq3ue/){:target="_blank"} a [advokačných](https://www.instagram.com/p/CXUIIP-qliy/){:target="_blank"} [](https://www.instagram.com/p/CXUIIP-qliy/)kampaní v témach sexuálneho vzdelávania. Väčšinu týchto aktivít budeme financovať z grantu na rok 2022, ktorý čoskoro začneme čerpať. Mnohé výdavky však z grantu nemôžeme pokryť. Preto potrebujeme vašich 2 %.

#### **Na čo použijeme financie získané z 2 % z daní?**

Ide o výdavky ako napr.

* poplatky za vedenie účtu či poplatky za administratívne úkony; 
* spravovanie Prirodzeneweb-u: výdavky za hosting, doménu, aktualizácie či vylepšenia webu a podobne;
* preklad vzdelávacích materiálov z iných jazykov;
* jazyková korektúra vzdelávacích materiálov určených pre pedagogičky a pedagógov;
* osvetová činnosť a šírenie pravdivých a rešpektujúcich informácií z oblasti sexuálneho vzdelávania: reklamy na sociálnych sieťach, tlač a distribúcia materiálov a podobne.

### **Čo znamená “poukázať 2 % z daní”?**

Ak odvádzate dane, máte možnosť 2 % z nich poukázať subjektu podľa vášho výberu. Zoznam poberateľov 2 % z dane každoročne zverejňuje na svojej stránke Notárska komora SR. **Poukázaním 2 % z daní neprichádzate o žiadne peniaze!** Ak sa rozhodnete 2 % nikomu nepoukázať, tieto peniaze prepadnú štátu. Je to totiž podiel z financií, ktoré štátu tak či tak musíte odviesť na daniach. 

### **Ako poukázať 2 % z daní?**

#### Zamestnanci a zamestnankyne

Ak ste **zamestnanec alebo zamestnankyňa**, požiadajte svojho zamestnávateľa o ročné zúčtovanie zaplatených preddavkov na daň pre potreby poukázania podielu zaplatenej dane. Požiadajte o tlačivo **Potvrdenie o zaplatení dane**. Následne vyplňte tlačivo **[Vyhlásenie o poukázaní podielu zaplatenej dane z príjmov fyzickej osoby](https://drive.google.com/file/d/1Ponk_VdEddPSbc3X7afmO4E8U-xLUWVR/view)**{:target="_blank"}. Ak kliknete na link, naše údaje sú v tlačive vopred vyplnené. Obe tlačivá pošlite na daňový úrad podľa adresy vášho bydliska.

#### SZČO, Právnická osoba, individuálne podanie daňového priznania

Ak ste **fyzická osoba, samostatne zárobkovo činná osoba alebo právnická osoba a daňové priznanie si podávate individuálne**, údaje za účelom poukázania 2 % z daní budete vpisovať do daňového priznania. Ak chcete poukázať 2 % z daní OZ Prirodzene, naše údaje nájdete nižšie.

Ďakujeme! 2 % z vašich daní nám umožní udržateľné a kontinuálne fungovanie.

<br>

<br>

## Nemôžete nám poukázať 2 % z daní?

Ak chcete podporiť našu prácu, môžete tak urobiť prostredníctvom finančného príspevku alebo pravidelného daru v ľubovoľnej výške. Každé euro pomôže! 

Dobrovoľný príspevok nám môžete poslať na nasledujúci bankový účet:

**SK16 0900 0000 0051 7615 0769**

Ďakujeme vám za vašu podporu.

<br>

<br>

### Informácie o OZ Prirodzene

**Obchodné meno alebo názov: Prirodzene**

**Identifikačné číslo (IČO): 53495551**

**Právna forma: občianske združenie**

**Štatutárny orgán:** Nikoleta Nagyová

**Sídlo:**

Veľký Pesek 310\
Sikenica\
93701

### **Ciele združenia sú:**

1. Prevencia a osvetová činnosti v oblasti sexuálneho vzdelávania.\
2. Doplnková vzdelávacia činnosť.

#### **Za účelom plnenia svojich cieľov bude združenie vykonávať nasledujúce aktivity a činnosti:**

* zvyšovať povedomie a rozvíjať vedomosti o témach z oblasti sexuálneho vzdelávania;
* rozširovať všeobecné povedomie o diverzite v oblasti sexuálnej orientácie a rodovej identity;
* poskytovať potrebné nástroje na vymedzenie hraníc konsenzu a osobných hraníc jednotlivca;
* presadzovať právo na slobodný prístup k formám umelého prerušenia tehotenstva;
* informovať o vrodených gynekologických a andrologických problémoch;
* prispievať k vytváraniu harmonických medziľudských vzťahov;
* spolupracovať s mimovládnymi organizáciami národného a nadnárodného charakteru, ktoré sa venujú témam sexuálneho vzdelávania;
* organizovať pracovné stretnutia, výcviky a projekty prispievajúce k prezentácii a propagácii našej činnosti, východísk, filozofie a cieľov;
* poskytovať semináre, webináre a prednášky pre partnerov a podporovateľov aktivít združenia;
* vzdelávať v oblasti prevencie pohlavných chorôb, nežiadaných tehotenstiev a sexuálneho násilia a obťažovania, a to nasledujúcimi spôsobmi:
* publikovať pôvodné ako aj prekladové materiály a texty, ktoré prispejú k zvýšeniu informovanosti odbornej aj laickej verejnosti,
* sprostredkovávať multimediálne materiály iných organizácií.