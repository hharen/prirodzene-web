---
layout: post
title: Andropauza
slug: andropauza
topic: telo
subtopic: vyvin
date: 2021-04-25T15:05:02.857Z
metadescription: Andropauza je proces, ktorý sprevádzajú zmeny hormonálnych
  hladín u ľudí s biologicky mužským pohlavím vplyvom starnutia. Tieto zmeny nie
  sú také rapídne a výrazné ako u ľudí s biologicky ženským pohlavím, ale dejú
  sa. Andropauza sa prejavuje poklesom hladiny testosterónu u mužov, ktorí majú
  nad 50 rokov.
references: \-
---
**Andropauza** je proces, ktorý sprevádzajú zmeny hormonálnych hladín u ľudí s biologicky mužským pohlavím vplyvom starnutia. Tieto zmeny nie sú také rapídne a výrazné ako u ľudí s biologicky ženským pohlavím, ale dejú sa. Andropauza sa prejavuje poklesom hladiny testosterónu u mužov, ktorí majú nad 50 rokov. Andropauza je často spojená s hypogonadizmom, čo je porucha funkcie pohlavných žliaz, ktorej výsledkom je nedostatočná tvorba testosterónu. Testosterón okrem plodnosti zohráva rolu aj v mnohých iných telesných faktoroch, ako zmeny v puberte, fyzická a mentálna energia, svalová hmota či schopnosť reagovať na stresové situácie /*tzv. reakcia „útok alebo útek“*/. 

Na rozdiel od menopauzy u žien, andropauza sa neobjaví u všetkých ľudí mužského pohlavia a neznamená úplné zastavenie funkcionality reprodukčného systému. Hladina testosterónu však vekom postupne klesá približne o 1 % každý rok po dovŕšení 30. roku života. 

#### Znížené hladiny testosterónu sa môžu prejavovať niekoľkými spôsobmi, ako napríklad:

* emocionálne zmeny ako únava a málo energie, depresia a smútok, znížená motivácia, znížené sebavedomie;
* problémy so sústredením;
* nespavosť;
* pribratie na váhe;
* nižšie percento svalovej hmoty;
* fyzická slabosť;
* rast pŕs (alebo gynekomastia) – prsné žľazy môžu narásť a zaobliť sa;
* osteoporóza – rednutie kostí;
* erektilná dysfunkcia;
* znížené libido/sexuálna túžba;
* zmenšenie semenníkov;
* zmeny v štruktúre vlasov a chlpov, predovšetkým ich rednutie;
* neplodnosť. 

<div class='f-telo box-post'>

Najpodstatnejším faktorom pri liečení symptómov andropauzy je otvorená komunikácia s lekármi/kami. Veľa mužov cíti zahanbenie či strach pri spomínaných symptómov, a to najmä v dôsledku spoločenskej stigmy v súvislosti s definíciou mužnosti a v dôsledku nedostatočnej informovanosti o andropauze. Väčšina symptómov sa dá zmierniť zmenou životného štýlu či nasadením liekov. Avšak, mnohé symptómy andropauzy sú typické aj pre mnohé iné závažné ochorenia, preto je veľmi dôležitá správna diagnostika.

</div>