---
layout: post
title: Komunikácia v sexuálnom vzťahu
slug: komunikacia-v-sexualnom-vztahu
topic: vztahy
subtopic: komunikacia
date: 2021-04-25T05:20:00.000Z
metadescription: Komunikáciou získame a dávame súhlas, nastavujeme si osobné
  hranice, dozvedáme sa o vzájomných prianiach a potrebách a zisťujeme všetky
  potrebné informácie, vďaka ktorým sa môžeme informovane rozhodovať.
---
O komunikácii vo vzťahoch počujeme často. Toto slovo je skloňované v rôznych kontextoch a je to jeden z najčastejších tipov na riešenie problémov vo vzťahu. Málokedy sa však rozpráva o tom, čo efektívna komunikácia vlastne znamená. A to možno aj preto, že efektivita komunikácie závisí od mnohých faktorov, ako typ vzťahu, téma, osobitné spôsoby komunikácie rôznych ľudí, kontext konverzácie a podobne. Neexistuje preto jednotný návod, ktorý by bol univerzálne použiteľný a funkčný pre každého. Existuje však niekoľko pravidiel, ktoré by mali byť všeobecne dodržiavané a o ich nevyhnutnosti sa dá len veľmi ťažko polemizovať, a to predovšetkým v kontexte komunikácie v sexuálnom vzťahu.

Komunikácia je najdôležitejšou súčasťou zdravého sexuálneho života. **Komunikáciou získame a dávame** <a href="/sexualny-suhlas" target="_blank"><strong>súhlas</strong></a>**, nastavujeme si osobné hranice, dozvedáme sa o vzájomných prianiach a potrebách a zisťujeme všetky potrebné informácie, vďaka ktorým sa môžeme informovane rozhodovať.** 

#### Pri komunikácii, predovšetkým medzi partermi/kami, by sa vo všeobecnosti mali dodržiavať nasledujúce zásady: 

* **rešpekt;**
* **otvorenosť;**
* **úprimnosť;**
* **dôvera;**
* **záujem (o partnera/ku).**

<br>

Rovnako, ako je dôležité, aby sme s človekom komunikovali s rešpektom, otvorene a úprimne, je dôležité uistiť sa, že aj táto osoba komunikuje rovnako s nami. Ak si všimneme, že osoba, s ktorou komunikujeme, nejaví záujem o naše potreby, klame, prípadne nám nedôveruje, nastáva problém. S takýmto človekom nie je bezpečné púšťať sa do [sexuálnych aktivít](/sexualne-aktivity/){:target="_blank"}. Sex môže byť pre mnohých ľudí veľmi intímna téma a preto je dôležité mať sex len s takými ľuďmi, s ktorými o sexe dokážeme komunikovať. 

#### Komunikácia v sexuálnom kontexte by mala obsahovať nasledujúce fázy a témy.

<br>

### **1. Pred sexuálnou aktivitou:**

* <a href="/pohlavne-prenosne-infekcie" target="_blank"><strong>PPI</strong></a>**:** aktuálny zdravotný stav, posledné [testovanie](/prevencia-ppi/){:target="_blank"}, preferované [metódy ochrany proti PPI](/ako-sa-chranit-proti-nezelanemu-tehotenstvu-a-prenosu-ppi/){:target="_blank"}, prípadný strach z nákazy ak je niektorý s partnerov pozitívny na niektorú PPI a podobne;
* <a href="/ako-sa-chranit-proti-nezelanemu-tehotenstvu-a-prenosu-ppi" target="_blank"><strong>antikoncepcia</strong></a>: v prípade, že sa zapájate do sexuálnej aktivity, pri ktorej niektorý z partnerov/iek môže otehotnieť, je nevyhnutné mať rozhovor o antikoncepčných metódach, ktoré použijete;
* čo sa nám pri sexe **páči**;
* čo sa nám pri sexe **nepáči**;
* zdravotné **prekážky** a spôsoby, akými ich je možné čiastočne eliminovať (napr. použitím lubrikačného gélu, pomôckami ako Ohnut atď.);
* **osobné hranice;** 
* prospešné môže byť použitie princípu: **chcem, môžem, nebudem** – tento princíp funguje tak, že s niekým zdieľame, čo by sme chceli robiť, čo sme ochotní robiť, ak to chce partner a čo robiť nechceme a nebudeme;
* **očakávania**: či už ide o sex na 1 noc alebo o dlhodobý vzťah, je dôležité, aby si všetci zúčastnení boli vedomí vzájomných očakávaní v súvislosti s prípadným (ne)pokračovaním vzťahu (sexuálneho, romantického, priateľského atď.);
* **vzťahový status**: je dôležité uistiť sa, či sú zúčastnení slobodní, v monogamnom/otvorenom/polygamnom vzťahu a podobne;
* tzv. **bezpečné slová** (angl. safe words): môže byť prospešné stanoviť si neutrálne slová, ktoré budú znamenať, že aktivitu chcete ukončiť (napr. „mango“) a to najmä v prípade, že aktivita bude zahŕňať BDSM praktiky, hry a podobne;
* **trauma, diskomfort, neistoty**: tento krok je podstatný najmä pre obete sexuálneho násilia, obťažovania či zneužívania, či pre ľudí, ktorí môžu cítiť diskomfort v súvislosti so svojim telom (napr. ľudia s telesnou dysfóriou, s poruchami príjmu potravy a podobne);
* čo by sme chceli robiť **po skončení sexuálnej aktivity**;
* aké slová radi používame na **pomenovanie svojich častí tela či rôznych sexuálnych aktivít** – na rôzne sexuálne aktivity a časti tela existuje mnoho pojmov, pričom niektoré sú odborné, vulgárne, infantilné a podobne, tento krok teda môže viesť k väčšiemu komfortu a zároveň uľahčiť komunikáciu počas sexu, keď partnera/ku môžeme slovne viesť a smerovať.

<br>

### **2. Počas sexuálnej aktivity:**

* <a href="/sexualny-suhlas[](/sexualny-suhlas/)" target="_blank"><strong>súhlas</strong></a>– musí byť komunikovaný po celý čas, špecificky a informovane;
* **uistenie sa**, že je všetko v poriadku a všetci zúčastnení sa cítia komfortne a bezpečne;
* čo sa nám páči a čo sa nám nepáči – partnera/ku môžeme **nasmerovať** a viesť verbálne aj neverbálne a vyjadrovať tak, čo sa nám páči, čo menej, čo zmeniť atď.;
* **bezpečie** – napríklad uistenie sa, že [kondóm](/ako-sa-chranit-proti-nezelanemu-tehotenstvu-a-prenosu-ppi/){:target="_blank"} je na správnom mieste a podobne;
* neverbálna komunikácia: odtiahnutie sa, zmeravenie, vzdychanie, pohyb, dotyk, mimika, výraz tváre, zastavenie a podobne.

<br>

### **3. Po sexuálnej aktivite:**

* **následná starostlivosť** (angl. after-care): sem môže patriť čokoľvek, čo zaistí, aby sa všetci zúčastnení cítili bezpečne a komfortne, napríklad túlenie sa, pozeranie filmu, sprcha, jedlo, pohár vody, prechádzka, objatie, stiahnutie kondómu, upratanie a podobne;
* **spätná väzba**: čo sa nám (ne)páčilo, čo by sme radi robili viac a čo menej atď.;
* „plán“ do **budúcnosti**: rozhovor o tom, či by sme si aktivitu chceli zopakovať a podobne.

<div class='f-vztahy box-post'>
Tento zoznam je len orientačný a rozhodne nie je vyčerpateľný, obsahuje len základné témy, ktoré by mali byť medzi partnermi/kami komunikované. Každý človek by mal byť schopný vytvoriť si vlastný zoznam, či už v myšlienkach alebo na papier, obsahujúci témy, o ktorých cíti potrebu vo svojich sexuálnych vzťahoch viesť konverzácie.
</div>

<br>

## Ako na to?

V prípade, že [sexuálna aktivita](/sexualne-aktivity/){:target="_blank"} nie je jednorazová, je nesmierne prospešné rozprávať sa o sexe v neutrálnom kontexte, keď sú ľudia všeobecne menej zraniteľní a citliví. Kvôli stigme a hanbe, ktorú mnohí ľudia v súvislosti so sexom majú, môžu byť však takéto rozhovory často nepríjemné či trápne. Existujú rôzne online pomôcky ako [MojoUpgrade.com](https://mojoupgrade.com/){:target="_blank"}, ktoré majú za úlohu pomôcť ľuďom a párom otvoriť konverzácie o sexe. Pri bežných rozhovoroch môžeme použiť niekoľko stratégií, ktoré môžu komunikáciu o sexe urobiť jednoduchšou.

### **Sebareflexia**

Na to, aby sme s niekým dokázali otvorene hovoriť o sexe, musíme sa cítiť pohodlne pri vyslovovaní slov, ktoré označujú rôzne sexuálne aktivity či časti tiel. Prospešné môže byť napríklad vyslovovanie rôznych slov a viet nahlas do zrkadla. Takýto „tréning“ nám môže pomôcť zvyknúť si hovoriť tieto slová bez hanby či smiechu.

<br>

### **Sústrediť sa na pozitíva**

Obrovskou chybou je, že páry často začnú hovoriť o sexe až vtedy, keď sa vyskytne nejaký závažný problém. Ak je komunikácia o problémoch jediný prípad, kedy sa ľudia o sexe rozprávajú, môže ich to odradiť či vystrašiť, takže do ďalších takýchto konverzácií sa už nebudú chcieť zapájať. Sústrediť sa na pozitíva, dávať komplimenty a chváliť našich partnerov/ky otvorí priestor aj na následné rozhovory o problémoch či negatívach. 

<br>

### **Stanovenie úmyslu** 

Pri rozhovoroch o sexuálnom živote je dobré na začiatku verbalizovať náš úmysel. Užitočné sú formulácie ako „chcem, aby sme sa pri sexe obaja cítili bezpečne a spokojne, preto by som sa ťa chcel/a opýtať...“, alebo „rád/rada by som prehĺbila intimitu nášho vzťahu, takže mi napadlo, že by sme sa porozprávali o...“ a podobne. Zámer, s akým takéto konverzácie začíname, by vždy mal byť v prospech všetkých zapojených ľudí. 

<br>

### **Nesústrediť sa na 1 rozhovor**

Na záver je dôležité pochopiť, že tieto konverzácie by mali pretrvávať počas celého života. Aj v dlhodobom vzťahu je potrebné sa k týmto rozhovorom neustále vracať. Ľudia sa menia a s nimi sa menia aj ich telá, túžby, požiadavky a potreby. Svoju sexualitu človek objavuje celý život a veľakrát, najmä v prípadoch, kedy človek nemá veľa sexuálnych skúseností, je veľmi náročné až nemožné odkomunikovať naše sexuálne potreby. Počas toho, ako ich objavujeme a nachádzame ich však môžeme zdieľať s našimi partnermi/kami a vytvárať si tak intímnejší vzťah a hlbšie puto. Zdravá komunikácia v sexuálnych vzťahoch má mnohé emocionálne, psychologické, fyzické aj duševné benefity a pomáha ľuďom budovať zdravý a uspokojivý sexuálny život.

<br>

<br>

<br>

<p class="important-text">ZDROJE:</p>

Baldwin, Janice, and John Baldwin. “Effective Communication.” SexInfo Online. University of California, October 24, 2016. https://sexinfoonline.com/effective-communication/#Communicating_in_Sexual_Relationships. 

Marin, Vanessa. HowTo Start Talking About Sex With Your Partner- Even If You Never Have Before! Vanessa Marin Sex Therapy, n.d.