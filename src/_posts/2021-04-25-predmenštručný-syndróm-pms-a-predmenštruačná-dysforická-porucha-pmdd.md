---
layout: post
title: Predmenštručný syndróm - PMS a Predmenštruačná dysforická porucha - PMDD
slug: predmenstruacny-syndrom---pms-a-predmenstruacna-dysforicka-porucha---pmdd
topic: telo
subtopic: vyvin
date: 2021-04-25T14:53:19.506Z
metadescription: Predmenštruačný syndróm pravidelne ovplyvňuje približne 75 %
  ľudí s vulvou, pričom aspoň raz v živote niektoré z jeho príznakov zažije až
  90 % žien. Presné faktory, ktoré PMS spôsobujú, nie sú zistené.
  Predmenštruačná dysforická porucha je najhoršia forma PMS.
references: >-
  Baldwin, John, and Janice Baldwin. “SexInfo Online.” SexInfo Online: nonprofit
  organization. University of California, Santa Barbara . Accessed January 1,
  2021. https://sexinfoonline.com/. 


  England, Charlotte. “One in Five Men Have Erectile Dysfunction. 90% of Women Experience PMS. Guess Which One Researchers Study More?” The Independent. Independent Digital News and Media, August 19, 2016. https://www.independent.co.uk/news/science/pms-erectile-dysfunction-studies-penis-problems-period-pre-menstrual-pains-science-disparity-a7198681.html.


  Steiner, M. “Premenstrual Syndrome and Premenstrual Dysphoric Disorder: Guidelines for Management.” Journal of psychiatry &amp; neuroscience : JPN. U.S. National Library of Medicine, November 2000. https://www.ncbi.nlm.nih.gov/pubmed/11109297.


  Winer, Sharon A, and Andrea J Rapkin. “Premenstrual Disorders: Prevalence, Etiology and Impact.” ResearchGate . The Journal of reproductive medicine, May 2006. https://www.researchgate.net/publication/7049158_Premenstrual_disorders_Prevalence_etiology_and_impact.
---
## **Predmenštruačný syndróm – PMS**

Predmenštruačný syndróm pravidelne ovplyvňuje približne [75 %](https://www.ncbi.nlm.nih.gov/pubmed/11109297.) ľudí s vulvou, pričom aspoň raz v živote niektoré z jeho príznakov zažije až [90 %](https://www.researchgate.net/publication/7049158_Premenstrual_disorders_Prevalence_etiology_and_impact) žien. Presné faktory, ktoré PMS spôsobujú, nie sú zistené. Avšak, najčastejšie sa spája s hormonálnymi zmenami v tele človeka tesne pred [menštruačnou fázou](/menstruacny-cyklus/), kedy hladiny estrogénu a progesterónu výrazne klesnú. PMS je stav organizmu niekoľko dní pred začiatkom [menštruácie](/menstruacny-cyklus/) a zahŕňa nasledujúce symptómy:

* letargia;
* smútok;
* výkyvy nálad;
* záchvaty plaču;
* bolesť hlavy;
* náhle zmeny v libide;
* nafúknuté brucho;
* zmeny stolice, hnačka alebo zápcha;
* náhle zmeny v chuti do jedla;
* úzkosť;
* podráždenosť;
* bolesť pŕs alebo brucha;
* a mnohé iné. 

<br>

Neexistujú žiadne štúdie, ktoré by s istotou dokazovali príčiny vzniku PMS ani jeho rizikové faktory. Jeden z dôvodov nezistených príčin PMS je nedostatok výskumu. Napriek tomu, že PMS ovplyvňuje 90 % ľudí s vulvou, je o ňom [5-krát menej](https://www.independent.co.uk/news/science/pms-erectile-dysfunction-studies-penis-problems-period-pre-menstrual-pains-science-disparity-a7198681.html) štúdií, než o erektilnej dysfunkcii, ktorá zasahuje 19 % ľudí s penisom. Zistenie skutočných faktorov, ktoré spôsobujú PMS, by mohlo zvýšiť kvalitu životov miliónov ľudí s vulvou po celom svete.

<br>

## **Predmenštruačná dysforická porucha – PMDD**

Predmenštruačná dysforická porucha – PMDD je, zjednodušene, najhoršia forma PMS. Zasahuje približne [5 %](https://www.researchgate.net/publication/7049158_Premenstrual_disorders_Prevalence_etiology_and_impact) žien. Typickým znakom PMDD je, že zasahuje do bežného fungovania ženy a obmedzuje jej schopnosť vykonávať každodenné činnosti. Psychické symptómy PMDD ju zaraďujú medzi depresívne poruchy. Fyzické a psychické symptómy zahŕňajú:

* pocity smútku a depresia;
* závažná úzkosť;
* extrémne výkyvy nálad a hnev;
* neschopnosť alebo neochota vykonávať každodenné aktivity ako sprchovanie sa, jedenie, umývanie zubov atď.;
* strata koncentrácie;
* únava, ospalosť, strata energie aj nespavosť;
* strata chuti do jedla;
* panické záchvaty;
* bolestivé a opuchnuté prsia;
* bolesti hlavy, svalov, brucha a kŕče;
* nafúknutie. 

<br>

Podobne ako pri PMS, presné príčiny PMDD nie sú jasné. Je to však porucha, ktorá si vyžaduje komplexnú liečbu, ktorá môže zahŕňať antidepresíva, lieky na spanie, lieky proti bolesti, lieky, ktoré upravujú hormonálne hladiny a iné. Najčastejšie sa predpisujú kombinované antikoncepčné tabletky v kontinuálnom užívaní, čiže človek nemenštruuje vôbec. Druhou voľbou sú antidepresíva, ktoré sa berú 10 až 14 dní do mesiaca.