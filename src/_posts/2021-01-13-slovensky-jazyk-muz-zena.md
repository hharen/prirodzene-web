---
layout: post
title: Muž a žena vs. samec a samica
slug: muz-a-zena-vs-samec-a-samica
topic: telo
subtopic: anatomia
date: 2021-01-10 23:09:31 +0100
metadescription: Na základe biologického pohlavia najčastejšie rozdeľujeme
  cicavcov, a teda aj ľudí, medzi samcov a samice. Rod súvisí s našimi rolami v
  spoločnosti, s naším správaním a s našou identitou. Na základe rodu
  rozdeľujeme ľudí najčastejšie medzi mužov a ženy.
references: >-
  Bailar, Schuyler. “What Is Biological Sex?” pinkmantaray, December 15, 2020.
  https://pinkmantaray.com/sexed. 


  Baldwin, John, and Janice Baldwin. “SexInfo Online.” SexInfo Online: nonprofit organization. University of California, Santa Barbara . Accessed January 1, 2021. https://sexinfoonline.com/. 


  Fausto-Sterling, Anne. “Gender &amp; Sexuality - Dr. Anne Fausto.” Gender &amp; Sexuality. Accessed February 17, 2021. http://www.annefaustosterling.com/fields-of-inquiry/gender/. 


  Fausto-sterling, Anne. “Why Sex Is Not Binary.” The New York Times. The New York Times, October 25, 2018. https://www.nytimes.com/2018/10/25/opinion/sex-biology-binary.html.
---
Na základe **[biologického pohlavia](/pohlavna-anatomia/)** (angl. „biological sex“) najčastejšie rozdeľujeme cicavcov, a teda aj ľudí, medzi samcov a samice (angl. „male“ a „female“). **Rod** (angl. „gender“) je ľudským fenoménom, ktorý pri ostatných cicavcoch nepozorujeme. Rod súvisí s našimi rolami v spoločnosti, s naším správaním a s našou identitou. Ovplyvňuje, ako vnímame samých seba a ostatných, naše správanie, ako aj rozdelenie moci a zdrojov v spoločnosti. To, ako jednotlivci a skupiny chápu, prežívajú a vyjadrujú rod, je rôzne. **[Rodová identita](/rodova-identita/)** je schopnosť človeka vnútorne a individuálne pociťovať rod, ktorý môže, ale nemusí, zodpovedať pohlaviu, s ktorým sa človek narodil. Patrí sem vnímanie vlastného tela a rodové prejavy ako obliekanie, rečový prejav alebo vystupovanie jednotlivca. Na základe rodu rozdeľujeme ľudí najčastejšie medzi mužov a ženy (angl.„man“ and „woman“). Patria sem však aj mnohé iné skupiny ľudí, keďže rod nie je binárny ani statický, existuje v spektre a môže sa časom meniť. 

Rod väčšiny ľudí sa zhoduje s ich biologickým pohlavím. To znamená, že väčšina ľudských samcov sú muži a väčšina ľudských samíc sú ženy, ale nie všetci. Avšak, v slovenčine je zaužívané pomenúvať biologické pohlavie ľudí a ich rod tými istými slovami, a teda muž a žena. Takýmito názvami často vylučujeme z konverzácie veľkú skupinu ľudí, ktorí nie sú cisrodoví. Používať pojmy „samec“ a „samica“ na označenie ľudí však môže v slovenčine pôsobiť hanlivo či urážlivo. **Z tohto dôvodu v Prirodzene používame pojmy „človek s vulvou“ a „človek s penisom“, v snahe zahrnúť ľudí, ktorú nie sú cisrodoví.** Treba však poznamenať, že [intersex](https://pensive-newton-39aa56.netlify.app/anatomia-intersex-ludi/) ľudia môžu mať penis alebo vulvu, ale nemusia mať ostatné charakteristiky či orgány, ktoré najčastejšie pripisujeme ľuďom s vulvou a ľuďom s penisom.

<div class='notes'>

SLOVNÍK\
<br>
<strong>človek s vulvou</strong> - cisrodová žena alebo ktokoľvek iný, kto má vulvu, vagínu a ostatné typicky samičie pohlavné orgány\
 <br> 
<strong>človek s penisom</strong> - cisrodový muž alebo ktokoľvek iný, kto má penis a ostatné typicky samčie pohlavné orgány
 <br> 
<strong>cisrodový človek</strong> - človek, ktorého rod sa zhoduje s biologickým pohlavím, ktoré mu bolo pridelené pri narodení
  <br>
<strong>transrodový človek</strong> - človek, ktorého rod sa nezhoduje s biologickým pohlavím, ktoré mu bolo pridelené pri narodení
  <br>
<strong>homológny orgán</strong> - orgány, ktoré majú spoločný pôvod a podobnú štruktúru, ich funkcia sa však môže líšiť

</div>