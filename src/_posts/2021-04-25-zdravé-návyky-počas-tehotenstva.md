---
layout: post
title: Zdravé návyky počas tehotenstva
slug: zdrave-navyky-pocas-tehotenstva
topic: telo
subtopic: vyvin
date: 2021-04-25T13:34:12.391Z
metadescription: "Počas tehotenstva je nevyhnutné príkladne sa starať o svoje
  telo, keďže správanie matky ovplyvňuje aj vývin plodu. Toto je niekoľko zásad,
  ktorými je dobré sa v období tehotenstva riadiť:"
references: \-
---
#### Počas tehotenstva je nevyhnutné príkladne sa starať o svoje telo, keďže správanie matky ovplyvňuje aj vývin plodu. Toto je niekoľko zásad, ktorými je dobré sa v období tehotenstva riadiť: 

<br>

* Základom sú pravidelné návštevy a prehliadky u lekára/ky. Keď človek zistí, že je tehotný, mal by navštíviť lekára/ku a to približne v siedmom týždni tehotenstva. Počas celého obdobia je potrebné absolvovať odporúčané vyšetrenia, ultrazvuky, konzultácie atď. Všetky pochybnosti či komplikácie je vždy najlepšie konzultovať s odborníkmi/odborníčkami. 
* Starať sa o svoje psychické zdravie. Rovnako, ako je potrebné konzultovať všetky fyzické a telesné zmeny, tehotný človek by sa mal obrátiť na lekárov/ky aj v prípade, že sa necíti dobre psychicky/duševne. Návšteva psychológa/ičky či psychiatra/ičky môže výrazne napomôcť k potrebnej duševnej pohode počas tehotenstva aj mimo neho. 
* Stravovať sa zdravo a výživne. Základom je, aby jedlo obsahovalo čo najviac živín a energie, ktoré sú potrebné pre matku aj pre plod. 
* Vyhýbať sa alkoholu, kofeínu, cigaretám a drogám. 
* Lieky je potrebné brať pod dohľadom lekára. Každý predpísaný liek treba konzultovať s ohľadom na tehotenstvo.
* Obklopiť sa ľuďmi, ktorí vytvoria podporný systém pre matku. Či už je to druhý rodič, blízky priateľ/ka, rodinní príslušníci, kolegovia či kolegyne z práce, je potrebné obklopiť sa ľuďmi, ktorí sú nápomocní a ochotní. Túto rolu môže prebrať aj profesionál/ka, ako psychológ/ička či terapeut/ka alebo pracovníci/čky v podporných centrách pre matky či v rôznych neziskových organizáciách.
* Často a veľa oddychovať, vyhýbať sa stresu, sústrediť sa na starostlivosť o seba. 
* Je obzvlášť dôležité chrániť sa pred pohlavne prenosenými infekciami (PPI). Pri neistote či podozrení na PPI je nevyhnutné dať sa otestovať.
* Zostať v pohybe. Nie je potrebné aktívne cvičiť, ale pravidelné prechádzky či nenáročný strečing pomáhajú udržať telo v zdravej kondícii. 
* Dodržiavať pitný režim.