---
layout: post
title: Vonkajšie pohlavné ústrojenstvo človeka s penisom
slug: vonkajsie-pohlavne-ustrojenstvo-cloveka-s-penisom
topic: telo
subtopic: anatomia
date: 2021-04-25T07:45:24.391Z
metadescription: Vonkajšia časť pohlavného ústrojenstva človeka s penisom sa
  nazýva penis a miešok. Vzhľad penisov a mieškov je veľmi rôznorodý.
references: ""
---
Vonkajšia časť pohlavného ústrojenstva človeka s penisom sa nazýva penis a miešok. 

<div class="flex flex-wrap justify-around">
<img src="/images/uploads/penis-1.jpg" alt="Penis s anotáciami">

<img src="/images/uploads/penis_2.jpg" alt="Stoporený penis s anotáciami">

<img src="/images/uploads/penis-zdola.jpg" alt="Pohľad na penis s anotáciami">
</div>

<br>

## Penis

Penis je pohlavný orgán, ktorý slúži na vylučovanie moču a môže slúžiť na reprodukciu. Obsahuje množstvo nervových zakončení a rôzne typy stimulácie penisu môžu spôsobovať sexuálny pôžitok. Je obklopený kožou, ktorá je v hornej časti prevažne hladká a nerastie na nej ochlpenie. Koža smerom ku koreňu penisu môže byť o niečo hrubšia a môžu na nej rásť chlpy. Penis sa skladá z nasledujúcich častí:

### Žaluď

Žaluď je najvrchnejšia časť penisu. Na žaludi je viac než 4000 nervových zakončení, je veľmi citlivý na dotyk. U ľudí bez obriezky je žaluď prekrytý predkožkou.  

### Predkožka

Predkožka je tenká vrstva kože, ktorá úplne pokrýva žaluď v nestoporenom stave. Predkožka môže byť stiahnutá pod korunku žaluďa. Počas erekcie býva predkožka stiahnutá. Mnoho ľudí podstúpi chirurgický zákrok, pri ktorom sa predkožka odstráni. Tomuto zákroku hovoríme **obriezka**.

### Otvor močovej trubice

Otvor močovej trubice slúži primárne na únik moču a [ejakulátu](/tvorba-ejakulatu/) z tela. Je to malá dierka na špičke žaluďa. Keďže predkožka nie je uzavretá, nie je potrebné ju pri močení stiahnuť.

### Uzdička

Uzdička alebo frenulum je prúžok kože na spodnej strane penisu, kde sa spája žaluď s predkožkou. Nachádza sa približne v strede penisu, začína pod žaluďom a pokračuje pár milimetrov smerom nadol. Je to jedna z najcitlivejších častí penisu. 

### Telo penisu

Telo penisu má tvar cylindra a spája žaluď s koreňom. Skladá sa z troch častí: 2 karvenózne telesá (*Corpora Cavernosa*) a 1 špongiózne teleso (*Corpus Spongiosum*). Penis je väčšinou mäkký a jemne pružný, pri erekcii sa však naplní krvou a stvrdne. 

#### Karvenózne telesá

Kavernózne telesá (Corpora Cavernosa) sú 2 časti na oboch stranách penisu, ktoré sa pri erekcii naplnia krvou. Sú to valce silne obalené väzivom, ktorému hovoríme tunica albuginea. 

#### Špongiózne teleso

Špongiózne/hubovité teleso, alebo Corpus Spongiosum sa nachádza v strede penisu a tiež má valcovitý tvar. Pri erekcii sa môže naplniť krvou ale výrazne menej než kavernózne telesá. Špongiózne teleso sa skladá z rovnakého tkaniva, ako žaluď. Okrem toho obklopuje močovú rúru. Špongiózne teleso je mierne viditeľné na spodnej časti penisu, nachádza sa pod dlhým prúžkom kože, ktorý prechádza od uzdičky cez telo penisu až po koreň. 

### Koreň

Koreň spája všetky vnútorné časti tela penisu s panvovými kosťami. Je zložený z pevných väzív. 

## Miešok 

Miešok je dlhý vačok kože, ktorí visí medzi penisom a análnym otvorom. Semenníky, ktoré počas puberty „spadnú“ do mieška sú v ňom po zvyšok života uložené a chránené. Dĺžka mieška sa môže meniť v závislosti od teploty. Keď telo pociťuje chlad, miešok sa scvrkne smerom k panve, vďaka čomu si semenníky dokážu udržať optimálnu teplotu. Naopak, pri vyššej teplote miešok klesne s cieľom semenníky schladiť. Miešok je väčšinou pokrytý ochlpením. Je to jedno z najcitlivejších miest na tele a jeho poranenia spôsobujú veľkú bolesť. 

## Perineum

Perineum alebo hrádza u ľudí s penisom je oblasť medzi mieškom a konečníkom. Táto oblasť je bez chĺpkov a môže byť sexuálne stimulovaná. 

## Análny otvor

Análny otvor je vývod hrubého čreva, slúži na vylučovanie stolice. Penetráciou konečníka je možné stimulovať prostatu, čo môže spôsobovať sexuálny pôžitok. V okolí análneho otvoru rastie ochlpenie. Análny otvor nie je súčasťou reprodukčného systému.  

### **Ako vyzerá penis a miešok?**

Vzhľad penisov a mieškov je veľmi [rôznorodý](/roznorodost/). Hormóny, ktoré sa v oblasti genitálií nachádzajú, ovplyvňujú pigmentáciu kože. Z tohto dôvodu je penis, miešok aj okolie genitálií väčšinou tmavšie, než zvyšok kože. Koža obklopujúca penis a miešok môže byť béžová, hnedá až tmavohnedá. Žaluď je väčšinou ružový až červený a obyčajne je širší, než telo penisu. Koža na penise je hladká. Dĺžka aj hrúbka penisu sa líši od človeka k človeku. Penis v nestoporenom stave je zväčšia [](https://bjui-journals.onlinelibrary.wiley.com/doi/abs/10.1111/bju.13010)[6 – 12 cm](https://bjui-journals.onlinelibrary.wiley.com/doi/abs/10.1111/bju.13010) dlhý, penis v stoporenom stave je väčšinou [](https://bjui-journals.onlinelibrary.wiley.com/doi/abs/10.1111/bju.13010)[10 – 16 cm](https://bjui-journals.onlinelibrary.wiley.com/doi/abs/10.1111/bju.13010) dlhý. Približne [10 %](https://bjui-journals.onlinelibrary.wiley.com/doi/abs/10.1111/bju.13010) ľudí má penis dlhší alebo kratší, než spomenutý priemer. Hrúbka penisu sa tiež výrazne líši od človeka k človeku. Niektoré penisy pri erekcii stvrdnú a výrazne sa predĺžia, iné sa predĺžia len mierne a niektoré vôbec. Penis môže byť viac či menej zakrivený do ktorejkoľvek strany. Všetky variácie sú zdravé a sú úplne v poriadku. **Tvar ani dĺžka penisu nie sú ovplyvnené sexuálnou aktivitou!** Vzhľad penisu sa môže počas života meniť vplyvom hormonálnych zmien, nie však na základe intenzity alebo frekvencie sexuálnej aktivity. 

Dĺžka a veľkosť mieška je tiež individuálna. Jedna strana mieška je často výrazne dlhšia, keďže asymetria semenníkov pomáha pri cirkulácii krvi. Miešok je väčšinou vráskovitý a má veľmi jemnú kožu. 

Okolo korunky žaluďu a na povrchu miešku sa môžu objavovať malé biele bodky. Hovoríme im *hirsuties papillaris genitalis*, alebo bradavkovitá ježatosť penisu. Sú to drobné tukové uzlíky, ktoré sú súčasťou nervových zakončení. Vznikajú prirodzene, výrazné môžu byť hlavne v období puberty a nijak nesúvisia so sexuálnym životom človeka. Nie sú to vyrážky a je veľmi nebezpečné snažiť sa ich vytláčať alebo ich natierať akýmikoľvek prípravkami. 

Výrazné ochlpenie rastie väčšinou medzi genitáliami a podbruškom, na stehnách, na dolnej časti penisu, na miešku aj v okolí análneho otvoru. Farba aj štruktúra chlpov môže byť rôzna, môžu byť riedke, jemné alebo tvrdšie, ryšavé, tmavohnedé, blonďavé, podobne ako vlasy. Všetky tieto variácie sú zdravé.

<div class="flex flex-wrap justify-around">

<img src="/images/uploads/penis-diversity.jpg" alt="Rôzne penisy">

</div>

<br>

<div class="flex flex-wrap justify-around">

<img src="/images/uploads/penis_diversity-2.jpg" alt="Rôzne stoporené penisy">

</div>

<br>

<br>

<br>

<p class="important-text">ZDROJE:</p>

Baldwin, John, and Janice Baldwin. “SexInfo Online.” SexInfo Online: nonprofit organization. University of California, Santa Barbara . Accessed January 1, 2021. <https://sexinfoonline.com/>. 

Mráz, Peter, and Kamil Belej. Anatómia Ľudského Tela 2. Slovak Academic Press, 2016. 

Rare, Ruby. Sex Ed:A Guide for Adults. London, UK: Bloomsbury, 2020. 

Veale, David, Sarah Miles, Sally Bramley, Gordon Muir, and John Hodsoll. “Am I Normal? A Systematic Review and Construction of Nomograms for Flaccid and Erect Penis Length and Circumference in up to 15 521 Men.” BJU International. John Wiley &amp; Sons, Ltd, March 2, 2015. <https://bjui-journals.onlinelibrary.wiley.com/doi/abs/10.1111/bju.13010>.