---
layout: post
title: Hygiena a čistota u ľudí s penisom
slug: hygiena-a-cistota-u-ludi-s-penisom
topic: telo
subtopic: anatomia
date: 2021-04-24T19:21:48.221Z
metadescription: Dôkladná starostlivosť o hygienu v oblasti genitálií je
  dôležitá. Pri nedostatočnej hygiene môže smegma spôsobiť nepríjemné infekcie
  a zápaly. Je preto niekoľko zásad, ktoré by mal človek s penisom pri hygiene
  dodržiavať
references: >-
  Baldwin, John, and Janice Baldwin. “SexInfo Online.” SexInfo Online: nonprofit
  organization. University of California, Santa Barbara . Accessed January 1,
  2021. https://sexinfoonline.com/. 


  Mráz, Peter, and Kamil Belej. Anatómia Ľudského Tela 2. Slovak Academic Press, 2016.
---
Dôkladná starostlivosť o hygienu v oblasti genitálií je dôležitá. Za žaluďom sa hromadí biela až žltá hmota, ktorú produkujú žľazy predkožky. Tejto hmote hovoríme smegma. Smegma obsahuje baktérie, odumreté bunky aj mastnotu. Pri nedostatočnej hygiene môže spôsobiť nepríjemné infekcie a zápaly. Toto sú zásady, ktoré by mal človek s penisom pri hygiene dodržiavať: 

1. > Po močení by sa mali zbytky moču jemne utrieť toaletným papierom.
2. Penis by sa mal umývať každý deň a je potrebné vyhnúť sa agresívnemu treniu. Predkožka sa má jemne stiahnuť pod korunku žaluďa, ktorý treba dôkladne umyť. 
3. Miešok by sa mal opatrne umyť čistou vodou alebo malým množstvom mydla či sprchového gélu. 
4. V oblasti penisu sa neodporúča používať niektoré mydlá či sprchové gély. V žiadnom prípade sa v oblasti genitálií nemajú aplikovať parfumy. Rôzne produkty, ktoré sľubujú zväčšenie penisu či vyblednutie kože môžu byť veľmi nebezpečné. 
5. Odporúča sa nosiť voľnú spodnú bielizeň, aby sa predišlo nadmernému poteniu, kultivácií baktérií a prehrievaniu semenníkov.
6. Praktizovať chránené sexuálne aktivity, vrátane penilného, orálneho aj análneho sexu, či akýchkoľvek iných sexuálnych praktík, pri ktorých dochádza k styku s genitáliami.
7. Vymočením sa po sexuálnej aktivite sa dá predísť zápalu močovej trubice.