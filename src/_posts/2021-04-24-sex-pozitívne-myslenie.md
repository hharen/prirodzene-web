---
layout: post
title: Sex-pozitívne myslenie
slug: sex-pozitivne-myslenie
topic: sex
subtopic: spolocnost
date: 2021-04-25T06:10:04.534Z
metadescription: Hnutie za sex-pozititivu sa snaží hlavne o zmenu prístupu
  k sexuálnemu vzdelávaniu. Cieľom je prestať spájať sex a sexualitu s hanbou
  a so strachom a začať klásť dôraz na potešenie a bezpečie pri sexe.
references: ""
---
Všetky články na Prirodzene Webe sú písané v duchu sex-pozitívneho myslenia. 

<br> 

Sex-pozitívne myslenie pochádza z [hnutia za sex-pozitivitu](https://feministcampus.org/campaigns/sex-positivity/){:target="_blank"} (angl. sex-positivity movement) a zahŕňa nasledovné myšlienky.

* Sexualita a [konsenzuálny sex](/sexualny-suhlas/){:target="_blank"} je zdravá súčasť života človeka.
* Každý dospelý človek má právo na zdravý a [uspokojujúci sexuálny život](/sexualne-aktivity/){:target="_blank"}.
* Každý človek by mal mať prístup ku [komplexnému sexuálnemu vzdelávaniu](/sexualne-vzdelavanie-vo-svete/){:target="_blank"}.
* Každý človek má právo na zdravotnú starostlivosť, ktorá mu umožní mať zdravý a uspokojujúci sexuálny život.
* Každý človek by mal mať možnosť sa zapájať do konsenzuálnych a bezpečných sexuálnych aktivít bez toho, aby bol za to zosmiešňovaný, šikanovaný, napádaný či trestaný.
* Každý človek má právo na telesnú autonómiu a môže sa rozhodovať, čo sa bude z jeho/jej telom diať.
* Sexuálne aktivity by mali prinášať potešenie alebo pôžitok každému, kto sa na nich zúčastňuje. 

<br> 

O hnutí za sex-pozitivitu existuje aj mnoho mylných predstáv a názorov. V snahe vyhnúť sa šíreniu týchto domnienok ponúkame zoznam myšlienok, ktoré sex-pozitivita **NEZAHŔŇA**, napriek tomu, že sú s ňou často mylne spájané.

– Všetci by mali chcieť mať sex.

– Sex-pozitívny človek musí mať veľa sexu.

– Ľudia by nemali mať vo svojom sexuálnom živote osobné hranice, napríklad v súvislosti s typom aktivít, ktoré chcú skúsiť a podobne. 

– Ľudia, ktorí myslia sex-pozitívne, nemôžu mať zložitý, neistý či rozpačitý vzťah ku svojej sexualite alebo k svojmu telu.

<br> 

[Sex-pozitívne myslenie](https://www.goodreads.com/book/show/55301696-sex-ed){:target="_blank"} prvýkrát pomenoval Wilhelm Reich v roku 1920 a hnutie za sex-pozitivitu začalo v Spojených štátoch amerických v 60-tych rokoch minulého storočia, počas revolúcie v rozmýšľaní o sexualite a [antikoncepcii](/ako-sa-chranit-proti-nezelanemu-tehotenstvu-a-prenosu-ppi/){:target="_blank"}, viac-menej v tandeme s feministickými hnutiami, ako aj s hnutiami za ľudské práva a za práva [LGBT+ komunity](/lgbti+-queer-komunita/){:target="_blank"}. Počas poslednej dekády sa hnutie za sex-pozitivitu snaží hlavne o zmenu prístupu k [sexuálnemu vzdelávaniu](/sexualne-vzdelavanie-vo-svete/){:target="_blank"}. Hlavným cieľom je prestať spájať sex a sexualitu primárne s hanbou a so strachom a začať klásť dôraz na potešenie a bezpečie pri sexe. Hnutie za sex-pozitivitu sa snaží o to, aby spoločnosť smerovala **k sexuálnej liberácii**, ktorá by mala zahŕňať nasledujúce koncepty a istoty:

* zrovnoprávnenie ľudí inej než [heterosexuálnej orientácie](/sexualna-orientacia/){:target="_blank"} a inej než [cisrodovej identity](/rodova-identita/){:target="_blank"};
* prístup k [antikoncepčným metódam](/ako-sa-chranit-proti-nezelanemu-tehotenstvu-a-prenosu-ppi/){:target="_blank"} nezávisle od ekonomickej alebo sociálnej situácie človeka;
* desexualizácia ľudskej nahoty;
* legalizácia práce v sexuálnom priemysle a vytvorenie systému, kde je takáto práca adekvátne kontrolovaná a zaručuje bezpečie, práva a povinnosti pracovníkov/čiek, ako aj zákazníkov/čiek, prípadne spotrebiteľov;
* destigmatizácia rôznych prejavov ľudskej sexuality, napríklad masturbácie;
* právne zaručená telesná autonómia (napríklad prístup k [interrupciám](/umele-prerusenie-tehotenstva-interrupcia/){:target="_blank"}; zákaz vykonávania zákrokov bez zdravotnej indikácie na deťoch atď.);
* zaručený prístup k zdravotnej starostlivosti súvisiacej so sexuálnym zdravím, a to bez ohľadu na [rod](/rodova-identita/){:target="_blank"}, [pohlavie](/pohlavna-anatomia/){:target="_blank"} či [sexualitu](/sexualna-orientacia/){:target="_blank"};
* právne definovaný [sexuálny súhlas](/sexualny-suhlas/){:target="_blank"};
* právne definované znásilnenie ako sex bez súhlasu;
* a podobne.

<br>     

Hnutie za sex-pozitivitu ako aj koncept sexuálnej liberácie sú vo veľkej miere intersekcionálne. **Intersekcionalita** je vzájomný vzťah medzi sociálnymi kategóriami, ktoré sa uplatňujú na jednotlivca alebo skupinu. Príslušnosť k jednotlivým kategóriám vytvára jedinečný a komplexný systém navzájom prepojených systémov diskriminácie alebo znevýhodnenia. Medzi takéto kategórie zaraďujeme napríklad farbu pleti, národnosť, sexuálnu orientáciu, pohlavie, rodovú identitu, zdravotný stav, sociálnu vrstvu, náboženstvo, vek, vzhľad, vzdelanie, etnicitu, kultúrnu príslušnosť, občianstvo, materinský jazyk a podobne. Pri snahe o sexuálnu liberáciu spoločnosti je nevyhnutné brať do úvahy, akým spôsobom môžu spomínané faktory ovplyvňovať ľudí. Môže to napríklad znamenať, že pričom diskrimináciu na základe sexuálnej orientácie pociťuje drvivá väčšina homosexuálnych ľudí, homosexuálni ľudia rómskej etnicity/so zdravotným znevýhodneným/pochádzajúci z náročnej ekonomickej situácie (atď.) budú túto diskrimináciu pociťovať viac, keďže sa prekrýva s ich postavením v iných diskriminačných schémach a systémoch.

<br>

<br>

<br>

<p class="important-text">ZDROJE:</p>

Rare, Ruby, and Sofie Birkin. Sex Ed: a Guide for Adults. London, UK: Bloomsbury, 2020. 

Sex Education...With Pleasure. Sex Education...With Pleasure. Victoria Beltran. TEDxUSFSP. YouTube, 2016. <https://www.youtube.com/watch?v=R-gwxS-7h9o>. 

“Sex Positivity.” Feminist Campus. World's Largest Feminist Student Network. Accessed April 3, 2021. <https://feministcampus.org/campaigns/sex-positivity/>.