---
layout: post
title: Pohlavne prenosné infekcie (PPI)
slug: pohlavne-prenosne-infekcie
topic: zdravie
subtopic: infekcie
date: 2021-04-25T05:40:00.000Z
metadescription: Pohlavne prenosné infekcie/PPI sú infekcie, ktoré sa
  najčastejšie prenášajú kontaktom tiel počas sexuálnych aktivít. PPI sú bežné
  infekcie a väčšina z nich sa dá buď liečiť, alebo sa dajú tlmiť ich príznaky.
---
Pohlavne prenosné infekcie/PPI (angl. STIs – sexually transmitted infections) sú infekcie, ktoré sa **najčastejšie prenášajú kontaktom tiel počas sexuálnych aktivít**. Staršie používaný termín je „pohlavne prenosné choroby“ (angl. STDs – sexually transmitted diseases), tento sa však v súčasnosti používa menej, keďže predpokladom choroby sú symptómy, pričom väčšina prípadov nakazenia sa PPI  je bezpríznakových a neprerastú do choroby. Niektoré PPI má v sebe drvivá väčšina populácie, napríklad HPV (ľudský papilomavírus) má [80 %](https://my.clevelandclinic.org/health/diseases/11901-hpv-human-papilloma-virus) sexuálne aktívnych ľudí. Nemôžeme však povedať, že všetci ľudia, ktorí majú v tele vírus HPV sú chorí, alebo majú chorobu. Samozrejme, nie všetky pohlavné choroby začínajú infekciou, preto ani pojem PPI nie je úplne presný. Avšak, v súčasnosti je preferovaný aj kvôli tomu, že so sebou nesie menej stigmy. Preto aj my používame termín „infekcie“ namiesto „choroby“. 

PPI sa v závislosti od typu môžu **prenášať tekutinami ako výtok, spermie a sliny, pri akomkoľvek kontakte s genitáliami, pri kontakte kože s kožou, krvou a pri pôrode z matky na dieťa**. Niektoré PPI sa takisto môžu prenášať zdieľaním rovnakých predmetov ako zubná kefka, žiletka, uterák a podobne. Existuje veľké množstvo rôznych PPI. Hovorí sa, že najčastejší symptóm PPI je žiaden, preto nie je jednoduché zistiť, ktoré PPI sú najrozšírenejšie. V súčasnosti väčšina výskumov potvrdzuje, že svetovo [najrozšírenejšia](https://my.clevelandclinic.org/health/diseases/11901-hpv-human-papilloma-virus.) PPI je HPV. V Európe sú [najčastejšie](https://www.ecdc.europa.eu/sites/portal/files/media/en/publications/Publications/201206-Sexually-Transmitted-Infections-Europe-2010.pdf) diagnostikované chlamýdie a rozšírená je aj kvapavka. Avšak, mnoho ľudí z [odbornej ](https://www.medicalnewstoday.com/articles/how-many-people-have-herpes#statistics)[obce](https://www.medicalnewstoday.com/articles/how-many-people-have-herpes#statistics) tvrdí, že jedna z najrozšírenejších PPI je aj HSV (herpes simplex vírus), ktorý však nie je až tak často diagnostikovaný. Ostatné rozšírené PPI zahŕňajú syfilis, hepatitídu B, trichomoniázu a HIV (vírus ľudskej imunitnej nedostatočnosti). 

<div class='f-zdravie box-post'>

Každý človek, ktorý žije aktívnym sexuálnym životom, sa vystavuje istému riziku nákazy PPI. Žiadna <a href="/prevencia-ppi">metóda ochrany proti PPI</a> totiž nie je na 100 % účinná, mnohé z nich však vedia riziko nákazy minimalizovať a pomôcť nám tak viesť bezpečnejší sexuálny život.

</div>

Okolo PPI existuje veľmi veľa stigmy, hanby a stereotypov. Kolujú rôzne klamstvá o tom, že ľudia, ktorí sa nakazia PPI sú promiskuitní, majú veľa sexuálnych partnerov/iek, podvádzajú svojho partnera/ku a podobne.  Pravdou však je, že väčšina ľudí, ktorí žijú aktívny sexuálny život, sa v priebehu život nakazia PPI. Napríklad, každý, kto niekedy v živote mal herpes (opar či „kútik“), má v tele infekciu HSV – 1, keďže herpes sa nedá liečiť a pretrváva v tele doživotne. Genitálny herpes je typicky spôsobený typom HSV – 2, typ 1 sa však tiež dá preniesť na genitálie. Ak teda niekedy mali orálny sex s človekom, ktorý je nakazený HSV – 1, je tu riziko, že PPI už máte (alebo ju má váš partner/ka). 

<div class='f-zdravie box-post'>

PPI sú bežné infekcie a väčšina z nich sa dá buď liečiť, alebo sa dajú tlmiť ich príznaky. Nikdy by sme nemali dovoliť, aby nám stigma či škodlivé stereotypy v súvislosti s PPI bránili komunikovať o PPI s našimi partnermi/kami, a/alebo so zdravotníckymi pracovníkmi/čkami.

</div>

<br>

<br>

<br>

<p class="important-text">ZDROJE:</p>

Berry, Jennifer, and Jill Seladi-Schulman, Ph.D. . “How Many People Have Herpes? Myths, Facts, and Statistics.” Medical News Today. MediLexicon International, September 25, 2020.

<https://www.medicalnewstoday.com/articles/how-many-people-have-herpes#statistics>

<br>

“Human Papilloma Virus (HPV): Causes, Testing, Treatment &amp; Prevention.” Cleveland Clinic. Accessed April 15, 2021. 

<https://my.clevelandclinic.org/health/diseases/11901-hpv-human-papilloma-virus>. 

<br>

“Sexually Transmitted Infections (STIs).” NHS . NHS, April 9, 2021. 

<https://www.nhs.uk/conditions/sexually-transmitted-infections-stis/>. 

<br>

“Sexually Transmitted Infections (STIs).” World Health Organization, June 14, 2019. 

<https://www.who.int/news-room/fact-sheets/detail/sexually-transmitted-infections-(stis)>. 

<br>

“STD vs STI: What's the Difference?” State Urgent Care, June 25, 2019. 

<https://starkvilleurgentcareclinic.com/std-vs-sti-common-types-symptoms-and-treatment/>.