---
layout: post
title: Tvorba ejakulátu
slug: tvorba-ejakulatu
topic: telo
subtopic: vyvin
date: 2021-04-25T06:50:15.721Z
metadescription: "Ejakulát/semeno sa tvorí na troch rôznych miestach v tele
  človeka s penisom, konkrétne ide o: semenníky, predstojnicu a semenné
  mechúriky. Tvorba spermií prebieha v semenotvorných kanálikoch, čo sú početné,
  tenké, nahusto stočené kanáliky, ktoré tvoria štruktúru semenníkov."
references: ""
---
**Ejakulát**, ktorému hovoríme aj semeno, sa tvorí na troch rôznych miestach v tele človeka s penisom, konkrétne ide o: semenníky, predstojnicu a semenné mechúriky. 

**Spermatogenéza** (tvorba spermií) prebieha v [semenotvorných kanálikoch](/vnutorne-pohlavne-ustrojenstvo-cloveka-s-penisom/){:target="_blank"}, čo sú početné, tenké, nahusto stočené kanáliky, ktoré tvoria štruktúru semenníkov. Nadsemenníky sú párové orgány uložené v miešku a sú spojené so zadnou stranou [semenníkov](/vnutorne-pohlavne-ustrojenstvo-cloveka-s-penisom/){:target="_blank"}. Na dolnom okraji svojej zadnej časti prechádza [nadsemenník](/vnutorne-pohlavne-ustrojenstvo-cloveka-s-penisom/){:target="_blank"} plynulo do semenovodu. V nadsemenníkoch sa nachádzajú vývodné kanáliky a lalôčiky, kde spermie dozrievajú. Nadsemenník poskytuje vhodné prostredie na dozretie spermií, ktoré tu získavajú schopnosť pohybu a schopnosť [oplodnenia](/zaciatok-tehotenstva/){:target="_blank"} vajíčka. Vzniká tu aj hlienovitý sekrét, ktorý pomáha látkovej výmene spermií. Spermie tvoria približne 5 % ejakulátu.

**Semenné mechúriky** produkujú zásaditú tekutinu, ktorá je bohatá na fruktózu, ktorú spermie potrebujú k pohybu. Táto tekutina tvorí približne 46 – 80 % ejakulátu a dodáva mu lepkavú hrudkovitú štruktúru. Vďaka lepkavosti sa následne spermie jednoduchšie udržia vo [vagíne](/vnutorne-pohlavne-ustrojenstvo-cloveka-s-vulvou/){:target="_blank"}. 

**Predstojnica/prostata** produkuje zásaditú tekutinu, ktorá konzistenciou pripomína mlieko a vytvára ideálne prostredie pre spermie. Tvorí približne 13 – 33 % ejakulátu. 

**Semenovody** sú dve dlhé trubice, ktoré vedú z nadsemenníkov do panvovej dutiny a prechádzajú za močový mechúr. Ich úlohou je preprava spermií. Sú chránené tenkou vrstvou svalstva, ktorá sa počas ejakulácie sťahuje. Hovoríme tomu peristaltický pohyb. Napomáha pohybu spermií smerom k močovej rúre. Spermie zo semenníkov prechádzajú do nadsemenníkov a následne do semenovodov. Ejakulát opúšťa telo cez otvor močovej trubice. Na močovej trubici je aj zvierač, ktorý zabraňuje ejakulátu a moču opustiť telo naraz.

**Predejakulačná tekutina** je malá kvapka priesvitnej až bielej tekutiny, ktorá sa objaví na špičke [penisu](/vonkajsie-pohlavne-ustrojenstvo-cloveka-s-penisom/){:target="_blank"} krátko pred ejakuláciou. Je to slizká zásaditá tekutina, ktorej funkciou je lubrikovať močovú rúru a neutralizovať kyslé pozostatky moču. Produkujú ju **Cowperove žľazy**, ktoré sú umiestnené popri oboch stranách močovej rúry pod prostatou a sú veľké približne ako hrášok. Ak sa človek po poslednej ejakulácii nevymočil, predejakulát môže obsahovať malé množstvo spermií. Aj z tohto dôvodu nie je prerušovaná súlož efektívnou [antikoncepčnou metódou](/ako-sa-chranit-proti-nezelanemu-tehotenstvu-a-prenosu-ppi/){:target="_blank"}.

<div class="flex flex-wrap justify-around">

<img src="/images/uploads/tvorba-ejakulatu.JPG" alt="Anatómia penisu a mieška a tvorba ejakulátu">

</div>

<br>

<br>

<br>

<p class="important-text">ZDROJE:</p>

Baldwin, John, and Janice Baldwin. “SexInfo Online.” SexInfo Online: nonprofit organization. University of California, Santa Barbara . Accessed January 1, 2021. <https://sexinfoonline.com/semen/>.

Mandal, Dr. Ananya. “Semen Physiology.” News Medical Life Science, February 27, 2019. <https://www.news-medical.net/health/Semen-Physiology.aspx>. 

Mráz, Peter, and Kamil Belej. Anatómia Ľudského Tela 2. Slovak Academic Press, 2016.