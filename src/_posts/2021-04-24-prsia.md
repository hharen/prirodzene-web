---
layout: post
title: Prsia
slug: prsia
topic: telo
subtopic: anatomia
date: 2021-04-25T07:50:27.818Z
metadescription: Prsia majú aj ľudia s penismi aj ľudia s vulvami. Považujú sa
  za druhotnú pohlavnú črtu, takže u samíc a samcov sa vyvíjajú rôznym spôsobom.
references: ""
---
Prsia majú aj [ľudia s penismi aj ľudia s vulvami](/muz-a-zena-vs-samec-a-samica/). Považujú sa za druhotnú pohlavnú črtu, takže u samíc a samcov sa vyvíjajú rôznym spôsobom. Približne v strede prsníka sa nachádza dvorec a bradavka. Bradavky môžu byť na dotyk veľmi citlivé a veľa ľudí pri stimulácii bradaviek pociťuje sexuálne potešenie. 

Vzhľad prsníkov je veľmi rôznorodý ako u ľudí s penismi, tak u ľudí s vulvami. Niektorí majú dominantnejšie prsia alebo výraznejšie bradavky. Približne 2 % ľudí s vulvami a 1 % ľudí s penismi má tzv. tretiu bradavku. Často môže pripomínať materské znamienko a väčšinou nespôsobuje žiadne zdravotné problémy. Všetky tieto variácie sú zdravé a sú bežnou súčasťou biologickej [rôznorodosti](/roznorodost/) tohto sveta. 

## Prsia u ľudí s vulvou

Prsníky tvorí tkanivo, ktoré sa skladá predovšetkým z vláknitých tukových žliaz. Toto tkanivo je k hrudníku pripevnené pomocou prsného svalu. Prsné žľazy sú obklopené spojivovým a tukovým tkanivom. Vďaka tejto tukovej vrstve sú prsia na dotyk mäkké. Mliečne žľazy umožňujú kojenie po narodení potomka. Sú usporiadané do zväzkov, ktoré pripomínajú strapec hrozna a hovoríme im laloky. „Stonka“ strapca predstavuje mliekovody a „bobule“ predstavujú lalôčiky. Jeden prsník má v priemere 15 – 20 takýchto „strapcov“, teda lalokov. V dôsledku hormonálnych zmien, predovšetkým v období pred menštruáciou alebo počas nej, je možné jednotlivé lalôčiky nahmatať v podobe malých tvrdých hrčiek. 

Množstvo prsných aj mliečnych žliaz môže byť u ľudí rôzne. Veľkosť, tvar aj farba pŕs, dvorca a bradaviek sa u každého líši. Vzhľad, veľkosť a váha prsníkov môžu byť ovplyvnené vekom. Veľa ľudí ma jeden prsník väčší, čo môže spôsobovať problémy pri hľadaní správnej podprsenky. 

<div class="flex flex-wrap justify-around">
<img src="/images/uploads/breasts.jpg" alt="Rôznorodé prsia">
</div>

<br>

<br>

<br>

<p class="important-text">ZDROJE:</p>

Baldwin, John, and Janice Baldwin. “SexInfo Online.” SexInfo Online: nonprofit organization. University of California, Santa Barbara . Accessed January 1, 2021. <https://sexinfoonline.com/>. 

Mráz, Peter, and Kamil Belej. Anatómia Ľudského Tela 2. Slovak Academic Press, 2016. 

Rare, Ruby. Sex Ed:A Guide for Adults. London, UK: Bloomsbury, 2020.