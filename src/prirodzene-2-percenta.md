---
title: 2 % z daní pre OZ Prirodzene
layout: page
permalink: /2-percenta/
metadescription: "Občianske združenie Prirodzene: údaje, 2 % z daní, ciele združenia."
---
## 2 % z daní pre OZ Prirodzene

<br>

Chcete prispieť k tomu, aby bolo viac vzdelávacích materiálov z oblasti sexuálneho vzdelávania dostupných v slovenčine? **Môžete! Poukážte 2 % zo svojich daní OZ Prirodzene.**

V roku 2023 sa chystáme zverejniť desiatky nových [vzdelávacích videí pre mládež](https://amaze.org/slovak/){:target="_blank"}, [zorganizovať kampaň k Medzinárodnému dňu povedomia o HPV](https://www.prirodzeneweb.sk/vsetko-o-hpv/) na rok 2024, pokračovať v osvete prostredníctvom [sociálnych sietí](https://www.instagram.com/prirodzeneweb/){:target="_blank"}, či organizovať a zúčastňovať sa [osvetových](https://www.instagram.com/p/CW7xwenq3ue/){:target="_blank"} a [advokačných](https://www.instagram.com/p/CXUIIP-qliy/){:target="_blank"} [](https://www.instagram.com/p/CXUIIP-qliy/)kampaní v témach sexuálneho vzdelávania. Väčšinu týchto aktivít budeme financovať z grantu na rok 2022, ktorý čoskoro začneme čerpať. Mnohé výdavky však z grantu nemôžeme pokryť. Preto potrebujeme vašich 2 %.

#### **Na čo použijeme financie získané z 2 % z daní?**

Ide o výdavky ako napr.

* poplatky za vedenie účtu či poplatky za administratívne úkony; 
* spravovanie Prirodzeneweb-u: výdavky za hosting, doménu, aktualizácie či vylepšenia webu a podobne;
* preklad vzdelávacích materiálov z iných jazykov;
* jazyková korektúra vzdelávacích materiálov určených pre pedagogičky a pedagógov;
* osvetová činnosť a šírenie pravdivých a rešpektujúcich informácií z oblasti sexuálneho vzdelávania: reklamy na sociálnych sieťach, tlač a distribúcia materiálov a podobne.

### **Čo znamená “poukázať 2 % z daní”?**

Ak odvádzate dane, máte možnosť 2 % z nich poukázať subjektu podľa vášho výberu. Zoznam poberateľov 2 % z dane každoročne zverejňuje na svojej stránke Notárska komora SR. **Poukázaním 2 % z daní neprichádzate o žiadne peniaze!** Ak sa rozhodnete 2 % nikomu nepoukázať, tieto peniaze prepadnú štátu. Je to totiž podiel z financií, ktoré štátu tak či tak musíte odviesť na daniach. 

### **Ako poukázať 2 % z daní?**

#### Zamestnanci a zamestnankyne

Ak ste **zamestnanec alebo zamestnankyňa**, požiadajte svojho zamestnávateľa o ročné zúčtovanie zaplatených preddavkov na daň pre potreby poukázania podielu zaplatenej dane. Požiadajte o tlačivo **Potvrdenie o zaplatení dane**. Následne vyplňte tlačivo [Vyhlásenie o poukázaní podielu zaplatenej dane z príjmov fyzickej osoby](https://drive.google.com/file/d/1Ponk_VdEddPSbc3X7afmO4E8U-xLUWVR/view){:target="_blank"} Ak kliknete na link, naše údaje sú v tlačive vopred vyplnené. Obe tlačivá pošlite na daňový úrad podľa adresy vášho bydliska.

#### SZČO, Právnická osoba, individuálne podanie daňového priznania

Ak ste **fyzická osoba, samostatne zárobkovo činná osoba alebo právnická osoba a daňové priznanie si podávate individuálne**, údaje za účelom poukázania 2 % z daní budete vpisovať do daňového priznania. Ak chcete poukázať 2 % z daní OZ Prirodzene, naše údaje nájdete nižšie.

Ďakujeme! 2 % z vašich daní nám umožní udržateľné a kontinuálne fungovanie.

<br>

<br>

## Nemôžete nám poukázať 2 % z daní?

Ak chcete podporiť našu prácu, môžete tak urobiť prostredníctvom finančného príspevku alebo pravidelného daru v ľubovoľnej výške. Každé euro pomôže! 

Dobrovoľný príspevok nám môžete poslať na nasledujúci bankový účet:

**SK16 0900 0000 0051 7615 0769**

Ďakujeme vám za vašu podporu.

<br>

<br>
